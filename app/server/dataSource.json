[
  {
    "title": "山村咏怀",
    "author": "北宋 - 邵康节(邵雍)",
    "content": "一去二三里，烟村四五家。\n亭台六七座，八九十枝花。",
    "url": "",
    "inProgress": false
  },
  {
    "title": "晓出净慈寺送林子方",
    "author": "南宋 - 杨万里",
    "content": "毕竟西湖六月中，风光不与四时同。\n接天莲叶无穷碧，映日荷花别样红。",
    "url": "",
    "inProgress": false
  },
  {
    "title": "望庐山瀑布",
    "author": "唐 - 李白",
    "content": "日照香炉生紫烟，遥看瀑布挂前川。\n飞流直下三千尺，疑是银河落九天。",
    "url": "",
    "inProgress": false
  },
  {
    "title": "江南春",
    "author": "唐 - 杜牧",
    "content": "千里莺啼绿映红，水村山郭酒旗风。\n南朝四百八十寺，多少楼台烟雨中。",
    "url": "",
    "inProgress": false
  },
  {
    "title": "静夜思",
    "author": "唐 - 李白",
    "content": "床前明月光，疑是地上霜。\n举头望明月，低头思故乡。",
    "url": "",
    "inProgress": false
  },
  {
    "title": "悯农",
    "author": "唐 - 李绅",
    "content": "锄禾日当午，汗滴禾下土。\n谁知盘中餐，粒粒皆辛苦。\n春种一粒粟，秋收万颗子。\n四海无闲田，农夫犹饿死。",
    "url": "",
    "inProgress": false
  },
  {
    "title": "赋得古原草送别",
    "author": "唐 - 白居易",
    "content": "离离原上草，一岁一枯荣。\n野火烧不尽，春风吹又生。\n远芳侵古道，晴翠接荒城。\n又送王孙去，萋萋满别情。",
    "url": "",
    "inProgress": false
  },
  {
    "title": "登鹳雀楼",
    "author": "唐 - 王之涣",
    "content": "白日依山尽，黄河入海流。\n欲穷千里目，更上一层楼。",
    "url": "",
    "inProgress": false
  },
  {
    "title": "鹿柴",
    "author": "唐 - 王维",
    "content": "空山不见人，但闻人语响。\n返景入深林，复照青苔上。",
    "url": "",
    "inProgress": false
  },
  {
    "title": "独坐敬亭山",
    "author": "唐 - 李白",
    "content": "众鸟高飞尽，孤云独去闲。\n相看两不厌，只有敬亭山。",
    "url": "",
    "inProgress": false
  },
  {
    "title": "寻隐者不遇",
    "author": "唐 - 贾岛",
    "content": "松下问童子，言师采药去。\n只在此山中，云深不知处。",
    "url": "",
    "inProgress": false
  },
  {
    "title": "登幽州台歌",
    "author": "唐 - 陈子昂",
    "content": "前不见古人，后不见来者。\n念天地之悠悠，独怆然而涕下。",
    "url": "",
    "inProgress": false
  },
  {
    "title": "夜宿山寺",
    "author": "唐 - 李白",
    "content": "危楼高百尺，手可摘星辰。\n不敢高声语，恐惊天上人。",
    "url": "https://baike.baidu.com/item/夜宿山寺",
    "inProgress": false
  },
  {
    "title": "宿建德江",
    "author": "唐 - 孟浩然",
    "content": "移舟泊烟渚，日暮客愁新。\n野旷天低树，江清月近人。",
    "url": "",
    "inProgress": false
  },
  {
    "title": "江雪",
    "author": "唐 - 柳宗元",
    "content": "千山鸟飞绝，万径人踪灭。\n孤舟蓑笠翁，独钓寒江雪。",
    "url": "",
    "inProgress": false
  },
  {
    "title": "秋浦歌",
    "author": "唐 - 李白",
    "content": "白发三千丈，缘愁似个长。\n不知明镜里，何处得秋霜。",
    "url": "",
    "inProgress": false
  },
  {
    "title": "八阵图",
    "author": "唐 - 杜甫",
    "content": "功盖三分国，名成八阵图。\n江流石不转，遗恨失吞吴。",
    "url": "",
    "inProgress": false
  },
  {
    "title": "相思",
    "author": "唐 - 王维",
    "content": "红豆生南国，春来发几枝。\n愿君多采撷，此物最相思。",
    "url": "",
    "inProgress": false
  },
  {
    "title": "剑客",
    "author": "唐 - 贾岛",
    "content": "十年磨一剑， 霜刃未曾试。\n今日把示君， 谁有不平事。",
    "url": "",
    "inProgress": false
  },
  {
    "title": "别卢秦卿",
    "author": " 唐 - 司空曙",
    "content": "知有前期在，难分此夜中。\n无将故人酒，不及石尤风。",
    "url": "",
    "inProgress": false
  },
  {
    "title": "春晓",
    "author": "唐 - 孟浩然",
    "content": "春眠不觉晓，处处闻啼鸟。\n夜来风雨声，花落知多少。",
    "url": "",
    "inProgress": false
  },
  {
    "title": "咏鹅",
    "author": "",
    "content": "鹅、鹅、鹅，曲项向天歌。\n白毛浮绿水，红掌拨清波。",
    "url": "",
    "inProgress": false
  },
  {
    "title": "赠汪伦",
    "author": "唐 - 李白",
    "content": "李白乘舟将欲行，忽闻岸上踏歌声。\n桃花潭水深千尺，不及汪伦送我情。",
    "url": "",
    "inProgress": false
  },
  {
    "title": "早发白帝城",
    "author": "唐 - 李白",
    "content": "朝辞白帝彩云间，千里江陵一日还。\n两岸猿声啼不住，轻舟已过万重山。",
    "url": "",
    "inProgress": false
  },
  {
    "title": "黄鹤楼送孟浩然之广陵",
    "author": "唐 - 李白",
    "content": "故人西辞黄鹤楼，烟花三月下扬州。\n孤帆远影碧空尽，唯见长江天际流。",
    "url": "",
    "inProgress": false
  },
  {
    "title": "送元二使安西(渭城曲)",
    "author": "唐 - 王维",
    "content": "渭城朝雨浥轻尘，客舍青青柳色新。\n劝君更尽一杯酒，西出阳关无故人。",
    "url": "",
    "inProgress": false
  },
  {
    "title": "咏柳",
    "author": "唐 - 贺知章",
    "content": "碧玉妆成一树高，万条垂下绿丝绦。\n不知细叶谁裁出，二月春风似剪刀。",
    "url": "",
    "inProgress": false
  },
  {
    "title": "出塞",
    "author": "唐 - 王昌龄",
    "content": "秦时明月汉时关，万里长征人未还。\n但使龙城飞将在，不教胡马度阴山。",
    "url": "",
    "inProgress": false
  },
  {
    "title": "凉州词",
    "author": "唐 - 王之涣",
    "content": "黄河远上白云间，一片孤城万仞山。\n羌笛何须怨杨柳，春风不度玉门关。",
    "url": "",
    "inProgress": false
  },
  {
    "title": "凉州词",
    "author": "唐 - 王翰",
    "content": "葡萄美酒夜光杯，欲饮琵琶马上催。\n醉卧沙场君莫笑，古来征战几人回。",
    "url": "",
    "inProgress": false
  },
  {
    "title": "春望",
    "author": "唐 - 杜甫",
    "content": "国破山河在，城春草木深。\n感时花溅泪，恨别鸟惊心。\n烽火连三月，家书抵万金。\n白头搔更短，浑欲不胜簪。",
    "url": "",
    "inProgress": false
  },
  {
    "title": "从军行 其四",
    "author": "唐 - 王昌龄",
    "content": "青海长云暗雪山，孤城遥望玉门关。\n黄沙百战穿金甲，不破楼兰终不还。",
    "url": "",
    "inProgress": false
  },
  {
    "title": "春夜喜雨",
    "author": "唐 - 杜甫",
    "content": "好雨知时节，当春乃发生。\n随风潜入夜，润物细无声。\n野径云俱黑，江船火独明。\n晓看红湿处，花重锦官城。",
    "url": "",
    "inProgress": false
  },
  {
    "title": "七步诗",
    "author": "两汉（三国） - 曹植",
    "content": "煮豆燃豆萁，豆在釜中泣。\n本是同根生，相煎何太急。",
    "url": "",
    "inProgress": false
  },
  {
    "title": "敕勒歌",
    "author": "北朝民歌",
    "content": "敕勒川，阴山下。\n天似穹庐，笼盖四野。\n天苍苍，野茫茫，风吹草低见牛羊。",
    "url": "",
    "inProgress": false
  },
  {
    "title": "长歌行",
    "author": "汉乐府",
    "content": "青青园中葵，朝露待日晞。\n阳春布德泽，万物生光辉。\n常恐秋节至，焜黄华叶衰。\n百川东到海，何时复西归。\n少壮不努力，老大徒伤悲。",
    "url": "",
    "inProgress": false
  },
  {
    "title": "绝句",
    "author": "唐 - 杜甫",
    "content": "两个黄鹂鸣翠柳，一行白鹭上青天。\n窗含西岭千秋雪，门泊东吴万里船。",
    "url": "",
    "inProgress": false
  },
  {
    "title": "枫桥夜泊",
    "author": "唐 - 张继",
    "content": "月落乌啼霜满天，江枫渔火对愁眠。\n姑苏城外寒山寺，夜半钟声到客船。",
    "url": "",
    "inProgress": false
  },
  {
    "title": "别董大",
    "author": "唐 - 高适",
    "content": "千里黄云白日曛，北风吹雁雪纷纷。\n莫愁前路无知己，天下谁人不识君。",
    "url": "",
    "inProgress": false
  },
  {
    "title": "山居秋暝",
    "author": "唐 - 王维",
    "content": "空山新雨后，天气晚来秋。\n明月松间照，清泉石上流。\n竹喧归浣女，莲动下渔舟。\n随意春芳歇，王孙自可留。",
    "url": "https://baike.baidu.com/item/山居秋暝/2794200",
    "inProgress": false
  },
  {
    "title": "望天门山",
    "author": "唐 - 李白",
    "content": "天门中断楚江开，碧水东流至此回。\n两岸青山相对出，孤帆一片日边来。",
    "url": "https://baike.baidu.com/item/望天门山",
    "inProgress": false
  },
  {
    "title": "忆江南 三首",
    "author": "唐 - 白居易",
    "content": "江南好，风景旧曾谙。\n日出江花红胜火，春来江水绿如蓝，能不忆江南。\n江南忆，最忆是杭州。\n山寺月中寻桂子，郡亭枕上看潮头，何日更重游。\n江南忆，其次忆吴宫。\n吴酒一杯春竹叶，吴娃双舞醉芙蓉，早晚复相逢。",
    "url": "https://baike.baidu.com/item/忆江南三首/15441988?fromtitle=忆江南·江南好&fromid=7663441",
    "inProgress": false
  },
  {
    "title": "暮江吟",
    "author": "唐 - 白居易",
    "content": "一道残阳铺水中，半江瑟瑟半江红。\n可怜九月初三夜，露似真珠月似弓。",
    "url": "",
    "inProgress": false
  },
  {
    "title": "清明",
    "author": "唐 - 杜牧",
    "content": "清明时节雨纷纷，路上行人欲断魂。\n借问酒家何处有，牧童遥指杏花村。",
    "url": "",
    "inProgress": false
  },
  {
    "title": "江南逢李龟年",
    "author": "唐 - 杜甫",
    "content": "岐王宅里寻常见，崔九堂前几度闻。\n正是江南好风景，落花时节又逢君。",
    "url": "",
    "inProgress": false
  },
  {
    "title": "送杜少府之任蜀州",
    "author": "唐 - 王勃",
    "content": "城阙辅三秦，风烟望五津。\n与君离别意，同是宦游人。\n海内存知己，天涯若比邻。\n无为在歧路，儿女共沾巾。",
    "url": "",
    "inProgress": false
  },
  {
    "title": "回乡偶书",
    "author": "唐 - 贺知章",
    "content": "少小离家老大回，乡音无改鬓毛衰。\n儿童相见不相识，笑问客从何处来。\n离别家乡岁月多，近来人事半消磨。\n惟有门前镜湖水，春风不改旧时波。",
    "url": "",
    "inProgress": false
  },
  {
    "title": "大林寺桃花",
    "author": "唐 - 白居易",
    "content": "人间四月芳菲尽，山寺桃花始盛开。\n长恨春归无觅处，不知转入此中来。",
    "url": "",
    "inProgress": false
  },
  {
    "title": "山行",
    "author": "唐 - 杜牧",
    "content": "远上寒山石径斜，白云生处有人家。\n停车坐爱枫林晚，霜叶红于二月花。",
    "url": "",
    "inProgress": false
  },
  {
    "title": "前出塞",
    "author": "唐 - 杜甫",
    "content": "挽弓当挽强，用箭当用长。\n射人先射马，擒贼先擒王。\n杀人亦有限，列国自有疆。\n苟能制侵陵，岂在多杀伤。",
    "url": "",
    "inProgress": false
  },
  {
    "title": "月下独酌 其一",
    "author": "唐 - 李白",
    "content": "花间一壶酒，独酌无相亲。\n举杯邀明月，对影成三人。\n月既不解饮，影徒随我身。\n暂伴月将影，行乐须及春。\n我歌月徘徊，我舞影零乱。\n醒时同交欢，醉后各分散。\n永结无情游，相期邈云汉。",
    "url": "",
    "inProgress": false
  },
  {
    "title": "黄鹤楼",
    "author": "唐 - 崔颢[hào]",
    "content": "昔人已乘黄鹤去，此地空余黄鹤楼。\n黄鹤一去不复返，白云千载空悠悠。\n晴川历历汉阳树，芳草萋萋鹦鹉洲。\n日暮乡关何处是，烟波江上使人愁。",
    "url": "",
    "inProgress": false
  },
  {
    "title": "九月九日忆山东兄弟",
    "author": "唐 - 王维",
    "content": "独在异乡为异客，每逢佳节倍思亲。\n遥知兄弟登高处，遍插茱萸少一人。",
    "url": "",
    "inProgress": false
  },
  {
    "title": "芙蓉楼送辛渐",
    "author": "唐 -王昌龄",
    "content": "寒雨连江夜入吴，平明送客楚山孤。\n洛阳亲友如相问，一片冰心在玉壶。",
    "url": "",
    "inProgress": false
  },
  {
    "title": "塞下曲·其三",
    "author": "唐 - 卢纶",
    "content": "月黑雁飞高，单于夜遁逃。\n欲将轻骑逐，大雪满弓刀。",
    "url": "https://baike.baidu.com/item/塞下曲·月黑雁飞高/10936837",
    "inProgress": false
  },
  {
    "title": "画",
    "author": "唐 - 王维",
    "content": "远看山有色，近听水无声。\n春去花还在，人来鸟不惊。",
    "url": "",
    "inProgress": false
  },
  {
    "title": "短歌行 其一",
    "author": "两汉（三国） - 曹操",
    "content": "对酒当歌，人生几何。譬如朝露，去日苦多。\n慨当以慷，忧思难忘。何以解忧，唯有杜康。\n青青子衿，悠悠我心。但为君故，沉吟至今。\n呦呦鹿鸣，食野之苹。我有嘉宾，鼓瑟吹笙。\n明明如月，何时可掇。忧从中来，不可断绝。\n越陌度阡，枉用相存。契阔谈䜩，心念旧恩。\n月明星稀，乌鹊南飞。绕树三匝，何枝可依。\n山不厌高，海不厌深。周公吐哺，天下归心。",
    "url": "https://baike.baidu.com/item/短歌行二首/13571956?fromtitle=短歌行&fromid=5570",
    "inProgress": false
  },
  {
    "title": "赠花卿",
    "author": "唐 - 杜甫",
    "content": "锦城丝管日纷纷，半入江风半入云。\n此曲只应天上有，人间能得几回闻。",
    "url": "",
    "inProgress": false
  },
  {
    "title": "江畔独步寻花",
    "author": "唐 - 杜甫",
    "content": "黄四娘家花满蹊，千朵万朵压枝低。\n留连戏蝶时时舞，自在娇莺恰恰啼。",
    "url": "",
    "inProgress": false
  },
  {
    "title": "渔歌子",
    "author": "唐 - 张志和",
    "content": "西塞山前白鹭飞，桃花流水鳜鱼肥。\n青箬笠，绿蓑衣，斜风细雨不须归。",
    "url": "",
    "inProgress": false
  },
  {
    "title": "乌衣巷",
    "author": "唐 - 刘禹锡",
    "content": "朱雀桥边野草花，乌衣巷口夕阳斜。\n旧时王谢堂前燕，飞入寻常百姓家。",
    "url": "",
    "inProgress": false
  },
  {
    "title": "风",
    "author": "唐 - 李峤",
    "content": "解落三秋叶，能开二月花。\n过江千尺浪，入竹万竿斜。",
    "url": "",
    "inProgress": false
  },
  {
    "title": "鸟",
    "author": "唐 - 白居易",
    "content": "谁道群生性命微，一般骨肉一般皮。\n劝君莫打枝头鸟，子在巢中望母归。",
    "url": "",
    "inProgress": false
  },
  {
    "title": "泊船瓜洲",
    "author": "北宋 - 王安石",
    "content": "京口瓜洲一水间，钟山只隔数重山。\n春风又绿江南岸，明月何时照我还。",
    "url": "",
    "inProgress": false
  },
  {
    "title": "题西林壁",
    "author": "宋 - 苏轼",
    "content": "横看成岭侧成峰，远近高低各不同。\n不识庐山真面目，只缘身在此山中。",
    "url": "",
    "inProgress": false
  },
  {
    "title": "题临安邸",
    "author": "宋 - 林升",
    "content": "山外青山楼外楼，西湖歌舞几时休。\n暖风熏得游人醉，直把杭州作汴州。",
    "url": "",
    "inProgress": false
  },
  {
    "title": "登科后",
    "author": "唐 - 孟郊",
    "content": "昔日龌龊不足夸，今朝放荡思无涯。\n春风得意马蹄疾，一日看尽长安花。",
    "url": "https://baike.baidu.com/item/登科后",
    "inProgress": false
  },
  {
    "title": "过故人庄",
    "author": "唐 - 孟浩然",
    "content": "故人具鸡黍，邀我至田家。\n绿树村边合，青山郭外斜。\n开轩面场圃，把酒话桑麻。\n待到重阳日，还来就菊花。",
    "url": "https://baike.baidu.com/item/过故人庄",
    "inProgress": false
  },
  {
    "title": "诗经·关雎",
    "author": " 先秦 - 诗经·国风",
    "content": "关关雎鸠，在河之洲。窈窕淑女，君子好逑。\n参差荇菜，左右流之。窈窕淑女，寤寐求之。\n求之不得，寤寐思服。悠哉悠哉，辗转反侧。\n参差荇菜，左右采之。窈窕淑女，琴瑟友之。\n参差荇菜，左右芼之。窈窕淑女，钟鼓乐之。",
    "url": "",
    "inProgress": false
  },
  {
    "title": "望岳",
    "author": "唐 - 杜甫",
    "content": "岱宗夫如何，齐鲁青未了。\n造化钟神秀，阴阳割昏晓。\n荡胸生层云，决眦入归鸟。\n会当凌绝顶，一览众山小。",
    "url": "https://baike.baidu.com/item/会当凌绝顶",
    "inProgress": false
  },
  {
    "title": "游子吟",
    "author": "唐 - 孟郊",
    "content": "慈母手中线，游子身上衣。\n临行密密缝，意恐迟迟归。\n谁言寸草心，报得三春晖。",
    "url": "",
    "inProgress": false
  },
  {
    "title": "梅花",
    "author": "北宋 - 王安石",
    "content": "墙角数枝梅，凌寒独自开。\n遥知不是雪，为有暗香来。",
    "url": "",
    "inProgress": false
  },
  {
    "title": "示儿",
    "author": "宋 - 陆游",
    "content": "死去元知万事空，但悲不见九州同。\n王师北定中原日，家祭无忘告乃翁。",
    "url": "",
    "inProgress": false
  },
  {
    "title": "泊秦淮",
    "author": "唐 - 杜牧",
    "content": "烟笼寒水月笼沙，夜泊秦淮近酒家。\n商女不知亡国恨，隔江犹唱后庭花。",
    "url": "",
    "inProgress": false
  },
  {
    "title": "过华清宫",
    "author": "唐 - 杜牧",
    "content": "长安回望绣成堆，山顶千门次第开。\n一骑红尘妃子笑，无人知是荔枝来。",
    "url": "",
    "inProgress": false
  },
  {
    "title": "无题 · 相见时难别亦难",
    "author": "唐 - 李商隐",
    "content": "相见时难别亦难，东风无力百花残。\n春蚕到死丝方尽，蜡炬成灰泪始干。\n晓镜但愁云鬓改，夜吟应觉月光寒。\n蓬山此去无多路，青鸟殷勤为探看。",
    "url": "",
    "inProgress": false
  },
  {
    "title": "竹里馆",
    "author": "唐 - 王维",
    "content": "独坐幽篁里，弹琴复长啸。\n深林人不知，明月来相照。",
    "url": "",
    "inProgress": false
  },
  {
    "title": "寒食",
    "author": "唐 - 韩翃[hóng]",
    "content": "春城无处不飞花，寒食东风御柳斜。\n日暮汉宫传蜡烛，轻烟散入五侯家。",
    "url": "",
    "inProgress": false
  },
  {
    "title": "竹枝词",
    "author": "唐 - 刘禹锡",
    "content": "杨柳青青江水平，闻郎江上唱歌声。\n东边日出西边雨，道是无晴却有晴。",
    "url": "",
    "inProgress": false
  },
  {
    "title": "滁州西涧",
    "author": "唐 - 韦应物",
    "content": "独怜幽草涧边生，上有黄鹂深树鸣。\n春潮带雨晚来急，野渡无人舟自横。",
    "url": "",
    "inProgress": false
  },
  {
    "title": "饮湖上初晴后雨",
    "author": "宋 - 苏轼",
    "content": "水光潋滟晴方好，山色空濛雨亦奇。\n欲把西湖比西子，淡妆浓抹总相宜。",
    "url": "",
    "inProgress": false
  },
  {
    "title": "惠崇春江晚景",
    "author": "宋 - 苏轼",
    "content": "竹外桃花三两枝，春江水暖鸭先知。\n蒌蒿满地芦芽短，正是河豚欲上时。",
    "url": "",
    "inProgress": false
  },
  {
    "title": "小池",
    "author": "宋 - 杨万里",
    "content": "泉眼无声惜细流，树阴照水爱晴柔。\n小荷才露尖尖角，早有蜻蜓立上头。",
    "url": "",
    "inProgress": false
  },
  {
    "title": "鸟鸣涧",
    "author": "唐 - 王维",
    "content": "人闲桂花落，夜静春山空。\n月出惊山鸟，时鸣春涧中。",
    "url": "",
    "inProgress": false
  },
  {
    "title": "望洞庭",
    "author": "唐 - 刘禹锡",
    "content": "湖光秋月两相和，潭面无风镜未磨。\n遥望洞庭山水翠，白银盘里一青螺。",
    "url": "",
    "inProgress": false
  },
  {
    "title": "浪淘沙",
    "author": "唐 - 刘禹锡",
    "content": "九曲黄河万里沙，浪淘风簸自天涯。\n如今直上银河去，同到牵牛织女家。",
    "url": "",
    "inProgress": false
  },
  {
    "title": "秋夕",
    "author": "唐 - 杜牧",
    "content": "银烛秋光冷画屏，轻罗小扇扑流萤。\n天阶夜色凉如水，坐看牵牛织女星。",
    "url": "",
    "inProgress": false
  },
  {
    "title": "绝句 - 其一",
    "author": "唐 - 杜甫",
    "content": "迟日江山丽，春风花草香。\n泥融飞燕子，沙暖睡鸳鸯。",
    "url": "",
    "inProgress": false
  },
  {
    "title": "逢雪宿芙蓉山主人",
    "author": "唐 - 刘长卿",
    "content": "日暮苍山远，天寒白屋贫。\n柴门闻犬吠，风雪夜归人。",
    "url": "",
    "inProgress": false
  },
  {
    "title": "己亥杂诗",
    "author": "清 - 龚自珍",
    "content": "九州生气恃风雷，万马齐喑究可哀。\n我劝天公重抖擞，不拘一格降人才。",
    "url": "",
    "inProgress": false
  },
  {
    "title": "元日",
    "author": "宋 - 王安石",
    "content": "爆竹声中一岁除，春风送暖入屠苏。\n千门万户曈曈日，总把新桃换旧符。",
    "url": "",
    "inProgress": false
  },
  {
    "title": "墨梅",
    "author": "元 - 王冕",
    "content": "吾家洗砚池头树，朵朵花开淡墨痕。\n不要人夸好颜色，只留清气满乾坤。",
    "url": "",
    "inProgress": false
  },
  {
    "title": "竹石",
    "author": "清 - 郑燮",
    "content": "咬定青山不放松，立根原在破岩中。\n千磨万击还坚劲，任尔东西南北风。",
    "url": "",
    "inProgress": false
  },
  {
    "title": "春日",
    "author": "宋 - 朱熹",
    "content": "胜日寻芳泗水滨，无边光景一时新。\n等闲识得东风面，万紫千红总是春。",
    "url": "",
    "inProgress": false
  },
  {
    "title": "古朗月行",
    "author": "唐 - 李白",
    "content": "小时不识月，呼作白玉盘。\n又疑瑶台镜，飞在青云端。\n仙人垂两足，桂树何团团。\n白兔捣药成，问言与谁餐。\n蟾蜍蚀圆影，大明夜已残。\n羿昔落九乌，天人清且安。\n阴精此沦惑，去去不足观。\n忧来其如何，凄怆摧心肝。",
    "url": "https://baike.baidu.com/item/古朗月行",
    "inProgress": false
  },
  {
    "title": "游园不值",
    "author": "宋 - 叶绍翁",
    "content": "应怜屐[jī]齿印苍苔，小扣柴扉[fēi]久不开。\n春色满园关不住，一枝红杏出墙来。",
    "url": "",
    "inProgress": false
  },
  {
    "title": "行路难 其一",
    "author": "唐 - 李白",
    "content": "金樽清酒斗十千，玉盘珍羞直万钱。\n停杯投箸不能食，拔剑四顾心茫然。\n欲渡黄河冰塞川，将登太行雪满山。\n闲来垂钓碧溪上，忽复乘舟梦日边。\n行路难，行路难，多岐路，今安在。\n长风破浪会有时，直挂云帆济沧海。",
    "url": "https://baike.baidu.com/item/行路难三首/2864251?fromtitle=行路难&fromid=806630",
    "inProgress": false
  },
  {
    "title": "满江红·怒发冲冠",
    "author": "宋 - 岳飞",
    "content": "怒发冲冠，凭阑处潇潇雨歇。\n抬望眼，仰天长啸，壮怀激烈。\n三十功名尘与土，八千里路云和月。\n莫等闲白了少年头，空悲切。\n靖康耻，犹未雪，臣子恨，何时灭。\n驾长车，踏破贺兰山缺。\n壮志饥餐胡虏肉，笑谈渴饮匈奴血。\n待从头收拾旧山河，朝天阙。",
    "url": "https://baike.baidu.com/item/满江红·怒发冲冠/8852069",
    "inProgress": false
  },
  {
    "title": "登乐游原",
    "author": "唐 - 李商隐",
    "content": "向晚意不适，驱车登古原。\n夕阳无限好，只是近黄昏。",
    "url": "",
    "inProgress": false
  },
  {
    "title": "赤壁",
    "author": "唐 - 杜牧",
    "content": "折戟沉沙铁未销，自将磨洗认前朝。\n东风不与周郎便，铜雀春深锁二乔。",
    "url": "https://baike.baidu.com/item/赤壁/9108080",
    "inProgress": false
  },
  {
    "title": "念奴娇·赤壁怀古",
    "author": "宋 - 苏轼",
    "content": "大江东去，浪淘尽，千古风流人物。\n故垒西边，人道是，三国周郎赤壁。\n乱石穿空，惊涛拍岸，卷起千堆雪。\n江山如画，一时多少豪杰。\n遥想公瑾当年，小乔初嫁了，\n雄姿英发，羽扇纶巾，谈笑间，樯橹灰飞烟灭。\n故国神游，多情应笑我，早生华发。\n人间如梦，一樽还酹江月。",
    "url": "https://baike.baidu.com/item/念奴娇·赤壁怀古/847153",
    "inProgress": false
  },
  {
    "title": "白雪歌送武判官归京",
    "author": "唐 - 岑参",
    "content": "北风卷地白草折，胡天八月即飞雪。\n忽如一夜春风来，千树万树梨花开。",
    "url": "https://baike.baidu.com/item/白雪歌送武判官归京/2803665",
    "inProgress": false
  },
  {
    "title": "早春呈水部张十八员外",
    "author": "唐 - 韩愈",
    "content": "天街小雨润如酥，草色遥看近却无。\n最是一年春好处，绝胜烟柳满皇都。",
    "url": "https://baike.baidu.com/item/早春呈水部张十八员外",
    "inProgress": false
  },
  {
    "title": "约客",
    "author": "南宋 - 赵师秀",
    "content": "黄梅时节家家雨，青草池塘处处蛙。\n有约不来过夜半，闲敲棋子落灯花。",
    "url": "https://baike.baidu.com/item/约客/93037",
    "inProgress": false
  },
  {
    "title": "将进酒",
    "author": "唐代：李白",
    "content": "君不见，黄河之水天上来，奔流到海不复回。\n君不见，高堂明镜悲白发，朝如青丝暮成雪。\n人生得意须尽欢，莫使金樽空对月。\n天生我材必有用，千金散尽还复来。\n烹羊宰牛且为乐，会须一饮三百杯。\n岑夫子，丹丘生，将进酒，杯莫停。\n与君歌一曲，请君为我倾耳听。\n钟鼓馔玉不足贵，但愿长醉不复醒。\n古来圣贤皆寂寞，惟有饮者留其名。\n陈王昔时宴平乐，斗酒十千恣欢谑。\n主人何为言少钱，径须沽取对君酌。\n五花马，千金裘，呼儿将出换美酒，与尔同销万古愁。",
    "url": "https://baike.baidu.com/item/将进酒",
    "inProgress": false
  },
  {
    "title": "石灰吟",
    "author": "明 - 于谦",
    "content": "千锤万凿出深山，烈火焚烧若等闲。\n粉骨碎身全不怕，要留清白在人间。",
    "url": "https://baike.baidu.com/item/石灰吟",
    "inProgress": false
  },
  {
    "title": "钱塘湖春行",
    "author": "唐 - 白居易",
    "content": "孤山寺北贾亭西，水面初平云脚低。\n几处早莺争暖树，谁家新燕啄春泥。\n乱花渐欲迷人眼，浅草才能没马蹄。\n最爱湖东行不足，绿杨阴里白沙堤。",
    "url": "https://baike.baidu.com/item/钱塘湖春行",
    "inProgress": false
  },
  {
    "title": "闻官军收河南河北",
    "author": "唐 - 杜甫",
    "content": "剑外忽传收蓟北，初闻涕泪满衣裳。\n却看妻子愁何在，漫卷诗书喜欲狂。\n白日放歌须纵酒，青春作伴好还乡。\n即从巴峡穿巫峡，便下襄阳向洛阳。",
    "url": "https://baike.baidu.com/item/闻官军收河南河北",
    "inProgress": false
  },
  {
    "title": "酬乐天扬州初逢席上见赠",
    "author": "唐 - 刘禹锡",
    "content": "巴山楚水凄凉地，二十三年弃置身。\n怀旧空吟闻笛赋，到乡翻似烂柯人。\n沉舟侧畔千帆过，病树前头万木春。\n今日听君歌一曲，暂凭杯酒长精神。",
    "url": "https://baike.baidu.com/item/酬乐天扬州初逢席上见赠",
    "inProgress": false
  },
  {
    "title": "使至塞上",
    "author": "唐 - 王维",
    "content": "单车欲问边，属国过居延。\n征蓬出汉塞，归雁入胡天\n大漠孤烟直，长河落日圆。\n萧关逢候骑，都护在燕然。",
    "url": "https://baike.baidu.com/item/使至塞上/2793889",
    "inProgress": false
  },
  {
    "title": "杂诗三首·其二",
    "author": "唐 - 王维",
    "content": "君自故乡来，应知故乡事。\n来日绮窗前，寒梅著(zhuó)花未。",
    "url": "https://baike.baidu.com/item/杂诗三首·其二",
    "inProgress": false
  },
  {
    "title": "雁门太守行",
    "author": "唐 - 李贺",
    "content": "黑云压城城欲摧，甲光向日金鳞开。\n角声满天秋色里，塞上燕脂凝夜紫。\n半卷红旗临易水，霜重鼓寒声不起。\n报君黄金台上意，提携玉龙为君死。",
    "url": "https://baike.baidu.com/item/雁门太守行/2881221",
    "inProgress": false
  },
  {
    "title": "嫦娥",
    "author": "唐 - 李商隐",
    "content": "云母屏风烛影深，长河渐落晓星沉。\n嫦娥应悔偷灵药，碧海青天夜夜心。",
    "url": "",
    "inProgress": false
  },
  {
    "title": "马诗·五",
    "author": "中唐 - 李贺",
    "content": "大漠沙如雪，燕山月似钩。\n何当金络脑，快走踏清秋。",
    "url": "https://baike.baidu.com/item/马诗",
    "inProgress": false
  },
  {
    "title": "沁园春·雪",
    "author": "现代 - 毛泽东",
    "content": "北国风光，千里冰封，万里雪飘。\n望长城内外，惟余莽莽；大河上下，顿失滔滔。\n山舞银蛇，原驰蜡象，欲与天公试比高。\n须晴日，看红装素裹，分外妖娆。\n江山如此多娇，引无数英雄竞折腰。\n惜秦皇汉武，略输文采；唐宗宋祖，稍逊风骚。\n一代天骄，成吉思汗，只识弯弓射大雕。\n俱往矣，数风流人物，还看今朝。",
    "url": "https://baike.baidu.com/item/沁园春·雪/1410627",
    "inProgress": false
  },
  {
    "title": "次北固山下",
    "author": "唐 - 王湾",
    "content": "客路青山外，行舟绿水前。\n潮平两岸阔，风正一帆悬。\n海日生残夜，江春入旧年。\n乡书何处达，归雁洛阳边。",
    "url": "",
    "inProgress": false
  },
  {
    "title": "游山西村",
    "author": "南宋 - 陆游",
    "content": "莫笑农家腊酒浑，丰年留客足鸡豚。\n山重水复疑无路，柳暗花明又一村。\n箫鼓追随春社近，衣冠简朴古风存。\n从今若许闲乘月，拄杖无时夜叩门。",
    "url": "https://baike.baidu.com/item/游山西村/5834615",
    "inProgress": true
  },
  {
    "title": "白鹿洞二首 其一",
    "author": "五代 - 王贞白",
    "content": "读书不觉已春深，一寸光阴一寸金。\n不是道人来引笑，周情孔思正追寻。",
    "url": "https://baike.baidu.com/item/白鹿洞二首",
    "inProgress": true
  },
  {
    "title": "增广贤文 节选",
    "author": "明代儿童启蒙书目",
    "content": "一寸光阴一寸金，寸金难买寸光阴。\n黑发不知勤学早，转眼便是白头翁。",
    "url": "",
    "inProgress": true
  },
  {
    "title": "望月怀远",
    "author": "唐 - 张九龄",
    "content": "海上生明月，天涯共此时。\n情人怨遥夜，竟夕起相思。\n灭烛怜光满，披衣觉露滋。\n不堪盈手赠，还寝梦佳期。",
    "url": "",
    "inProgress": true
  },
  {
    "title": "秋夜将晓出篱门迎凉有感 其二",
    "author": "南宋 - 陆游",
    "content": "三万里河东入海，五千仞岳上摩天。\n遗民泪尽胡尘里，南望王师又一年。",
    "url": "https://baike.baidu.com/item/秋夜将晓出篱门迎凉有感二首/13023903",
    "inProgress": true
  },
  {
    "title": "食荔枝",
    "author": "宋 - 苏轼",
    "content": "罗浮山下四时春，芦橘杨梅次第新；\n日啖荔枝三百颗，不辞长作岭南人。",
    "url": "",
    "inProgress": true
  },
  {
    "title": "怨情",
    "author": "唐 - 李白",
    "content": "美人卷珠帘，深坐颦蛾眉。\n但见泪痕湿，不知心恨谁。",
    "url": "",
    "inProgress": true
  },
  {
    "title": "卜算子·咏梅",
    "author": "现代 - 毛泽东",
    "content": "风雨送春归，飞雪迎春到。\n已是悬崖百丈冰，犹有花枝俏。\n俏也不争春，只把春来报。\n待到山花烂漫时，她在丛中笑。",
    "url": "https://baike.baidu.com/item/卜算子·咏梅/124232",
    "inProgress": true
  },
  {
    "title": "卜算子·咏梅",
    "author": "南宋 - 陆游",
    "content": "驿外断桥边，寂寞开无主。\n已是黄昏独自愁，更著风和雨。\n无意苦争春，一任群芳妒。\n零落成泥碾作尘，只有香如故。",
    "url": "https://baike.baidu.com/item/卜算子·咏梅/139",
    "inProgress": true
  },
  {
    "title": "小儿垂钓",
    "author": "唐 - 胡令能",
    "content": "蓬头稚子学垂纶，侧坐莓苔草映身。\n路人借问遥招手，怕得鱼惊不应人。",
    "url": "https://baike.baidu.com/item/小儿垂钓",
    "inProgress": true
  },
  {
    "title": "池上 其二",
    "author": "唐 - 白居易",
    "content": "小娃撑小艇，偷采白莲回。\n不解藏踪迹，浮萍一道开。",
    "url": "",
    "inProgress": true
  },
  {
    "title": "夏日绝句",
    "author": "宋 - 李清照",
    "content": "生当作人杰，死亦为鬼雄。\n至今思项羽，不肯过江东。",
    "url": "https://baike.baidu.com/item/夏日绝句/9245",
    "inProgress": true
  },
  {
    "title": "蜂",
    "author": "唐 - 罗隐",
    "content": "不论平地与山尖，无限风光尽被占。\n采得百花成蜜后，为谁辛苦为谁甜？",
    "url": "",
    "inProgress": true
  },
  {
    "title": "江上渔者",
    "author": "宋 - 范仲淹",
    "content": "江上往来人，但爱鲈鱼美。\n君看一叶舟，出没风波里。",
    "url": "",
    "inProgress": true
  },
  {
    "title": "书湖阴先生壁 其一",
    "author": "北宋 - 王安石",
    "content": "茅檐长扫净无苔，花木成畦手自栽。\n一水护田将绿绕，两山排闼送青来。",
    "url": "https://baike.baidu.com/item/书湖阴先生壁二首/296524",
    "inProgress": true
  },
  {
    "title": "六月二十七日望湖楼醉书 其一",
    "author": "宋 - 苏轼",
    "content": "黑云翻墨未遮山，白雨跳珠乱入船。\n卷地风来忽吹散，望湖楼下水如天。",
    "url": "https://baike.baidu.com/item/六月二十七日望湖楼醉书五首/4867093",
    "inProgress": true
  },
  {
    "title": "破阵子·为陈同甫赋壮词以寄",
    "author": "南宋 - 辛弃疾",
    "content": "醉里挑灯看剑，梦回吹角连营。\n八百里分麾下炙，五十弦翻塞外声。沙场秋点兵。\n马作的卢飞快，弓如霹雳弦惊。\n了却君王天下事，赢得生前身后名。可怜白发生。",
    "url": "https://baike.baidu.com/item/破阵子·为陈同甫赋壮词以寄",
    "inProgress": true
  },
  {
    "title": "南乡子·登京口北固亭有怀",
    "author": "南宋 - 辛弃疾",
    "content": "何处望神州？满眼风光北固楼。\n千古兴亡多少事？悠悠。不尽长江滚滚流。\n年少万兜鍪，坐断东南战未休。\n天下英雄谁敌手？曹刘。生子当如孙仲谋。",
    "url": "https://baike.baidu.com/item/南乡子·登京口北固亭有怀/5765861",
    "inProgress": true
  },
  {
    "title": "夏日田园杂兴 其一",
    "author": "宋 - 范成大",
    "content": "梅子金黄杏子肥，麦花雪白菜花稀。\n日长篱落无人过，唯有蜻蜓蛱蝶飞。",
    "url": "https://baike.baidu.com/item/夏日田园杂兴",
    "inProgress": true
  },
  {
    "title": "夏日田园杂兴 其二",
    "author": "宋 - 范成大",
    "content": "昼出耘田夜绩麻，村庄儿女各当家。\n童孙未解供耕织，也傍桑阴学种瓜。",
    "url": "https://baike.baidu.com/item/夏日田园杂兴",
    "inProgress": true
  },
  {
    "title": "乡村四月",
    "author": "南宋 - 翁卷",
    "content": "绿遍山原白满川，子规声里雨如烟。\n乡村四月闲人少，才了蚕桑又插田。",
    "url": "https://baike.baidu.com/item/乡村四月",
    "inProgress": true
  },
  {
    "title": "村居",
    "author": "清 - 高鼎",
    "content": "草长莺飞二月天，拂堤杨柳醉春烟。\n儿童散学归来早，忙趁东风放纸鸢。",
    "url": "https://baike.baidu.com/item/村居/2240609",
    "inProgress": true
  },
  {
    "title": "天净沙·秋思",
    "author": "元曲作家 马致远",
    "content": "枯藤老树昏鸦，小桥流水人家，古道西风瘦马。\n夕阳西下，断肠人在天涯。",
    "url": "https://baike.baidu.com/item/天净沙·秋思/3411320",
    "inProgress": true
  },
  {
    "title": "菩萨蛮·书江西造口壁",
    "author": "南宋 - 辛弃疾",
    "content": "郁孤台下清江水，中间多少行人泪。\n西北望长安，可怜无数山。\n青山遮不住，毕竟东流去。\n江晚正愁余，山深闻鹧鸪。",
    "url": "https://baike.baidu.com/item/菩萨蛮·书江西造口壁/6978208",
    "inProgress": true
  },
  {
    "title": "水调歌头·明月几时有",
    "author": "宋 - 苏轼",
    "content": "明月几时有，把酒问青天。\n不知天上宫阙，今夕是何年？\n我欲乘风归去，又恐琼楼玉宇，高处不胜寒。\n起舞弄清影，何似在人间！\n转朱阁，低绮户，照无眠。\n不应有恨，何事长向别时圆？\n人有悲欢离合，月有阴晴圆缺，此事古难全。\n但愿人长久，千里共婵娟。",
    "url": "https://baike.baidu.com/item/水调歌头·明月几时有",
    "inProgress": true
  }
]