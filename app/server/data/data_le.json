[
  {
    "title": "山村咏怀",
    "author": "【北宋】邵康节(邵雍)",
    "foreword": "",
    "content": "一去二三里，烟村四五家。\n亭台六七座，八九十枝花。",
    "url": "",
    "inProgress": false
  },
  {
    "title": "晓出净慈寺送林子方",
    "author": "【南宋】杨万里",
    "foreword": "",
    "content": "毕竟西湖六月中，风光不与四时同。\n接天莲叶无穷碧，映日荷花别样红。",
    "url": "",
    "inProgress": false
  },
  {
    "title": "望庐山瀑布",
    "author": "【唐】李白",
    "foreword": "",
    "content": "日照香炉生紫烟，遥看瀑布挂前川。\n飞流直下三千尺，疑是银河落九天。",
    "url": "",
    "inProgress": false
  },
  {
    "title": "江南",
    "author": "两汉：佚名",
    "foreword": "",
    "content": "江南可采莲，莲叶何田田，鱼戏莲叶间。\n鱼戏莲叶东，鱼戏莲叶西，鱼戏莲叶南，鱼戏莲叶北。",
    "url": "",
    "inProgress": false
  },
  {
    "title": "江南春",
    "author": "【唐】杜牧",
    "foreword": "",
    "content": "千里莺啼绿映红，水村山郭酒旗风。\n南朝四百八十寺，多少楼台烟雨中。",
    "url": "",
    "inProgress": false
  },
  {
    "title": "静夜思",
    "author": "【唐】李白",
    "foreword": "",
    "content": "床前明月光，疑是地上霜。\n举头望明月，低头思故乡。",
    "url": "",
    "inProgress": false
  },
  {
    "title": "悯农（其一）",
    "author": "【唐】李绅",
    "foreword": "",
    "content": "春种一粒粟，秋收万颗子。\n四海无闲田，农夫犹饿死。",
    "url": "",
    "inProgress": false
  },
  {
    "title": "悯农（其二）",
    "author": "【唐】李绅",
    "foreword": "",
    "content": "锄禾日当午，汗滴禾下土。\n谁知盘中餐，粒粒皆辛苦。",
    "url": "",
    "inProgress": false
  },
  {
    "title": "赋得古原草送别",
    "author": "【唐】白居易",
    "foreword": "",
    "content": "离离原上草，一岁一枯荣。\n野火烧不尽，春风吹又生。\n远芳侵古道，晴翠接荒城。\n又送王孙去，萋萋满别情。",
    "url": "",
    "inProgress": false
  },
  {
    "title": "登鹳雀楼",
    "author": "【唐】王之涣",
    "foreword": "",
    "content": "白日依山尽，黄河入海流。\n欲穷千里目，更上一层楼。",
    "url": "",
    "inProgress": false
  },
  {
    "title": "鹿柴",
    "author": "【唐】王维",
    "foreword": "",
    "content": "空山不见人，但闻人语响。\n返景入深林，复照青苔上。",
    "url": "",
    "inProgress": false
  },
  {
    "title": "独坐敬亭山",
    "author": "【唐】李白",
    "foreword": "",
    "content": "众鸟高飞尽，孤云独去闲。\n相看两不厌，只有敬亭山。",
    "url": "",
    "inProgress": false
  },
  {
    "title": "寻隐者不遇",
    "author": "【唐】贾岛",
    "foreword": "",
    "content": "松下问童子，言师采药去。\n只在此山中，云深不知处。",
    "url": "",
    "inProgress": false
  },
  {
    "title": "登幽州台歌",
    "author": "【唐】陈子昂",
    "foreword": "",
    "content": "前不见古人，后不见来者。\n念天地之悠悠，独怆然而涕下。",
    "url": "",
    "inProgress": false
  },
  {
    "title": "夜宿山寺",
    "author": "【唐】李白",
    "foreword": "",
    "content": "危楼高百尺，手可摘星辰。\n不敢高声语，恐惊天上人。",
    "url": "https://baike.baidu.com/item/夜宿山寺",
    "inProgress": false
  },
  {
    "title": "宿建德江",
    "author": "【唐】孟浩然",
    "foreword": "",
    "content": "移舟泊烟渚，日暮客愁新。\n野旷天低树，江清月近人。",
    "url": "",
    "inProgress": false
  },
  {
    "title": "江雪",
    "author": "【唐】柳宗元",
    "foreword": "",
    "content": "千山鸟飞绝，万径人踪灭。\n孤舟蓑笠翁，独钓寒江雪。",
    "url": "",
    "inProgress": false
  },
  {
    "title": "秋浦歌",
    "author": "【唐】李白",
    "foreword": "",
    "content": "白发三千丈，缘愁似个长。\n不知明镜里，何处得秋霜。",
    "url": "",
    "inProgress": false
  },
  {
    "title": "八阵图",
    "author": "【唐】杜甫",
    "foreword": "",
    "content": "功盖三分国，名成八阵图。\n江流石不转，遗恨失吞吴。",
    "url": "",
    "inProgress": false
  },
  {
    "title": "相思",
    "author": "【唐】王维",
    "foreword": "",
    "content": "红豆生南国，春来发几枝。\n愿君多采撷，此物最相思。",
    "url": "",
    "inProgress": false
  },
  {
    "title": "剑客",
    "author": "【唐】贾岛",
    "foreword": "",
    "content": "十年磨一剑， 霜刃未曾试。\n今日把示君， 谁有不平事。",
    "url": "",
    "inProgress": false
  },
  {
    "title": "别卢秦卿",
    "author": " 【唐】司空曙",
    "foreword": "",
    "content": "知有前期在，难分此夜中。\n无将故人酒，不及石尤风。",
    "url": "",
    "inProgress": false
  },
  {
    "title": "春晓",
    "author": "【唐】孟浩然",
    "foreword": "",
    "content": "春眠不觉晓，处处闻啼鸟。\n夜来风雨声，花落知多少。",
    "url": "",
    "inProgress": false
  },
  {
    "title": "咏鹅",
    "author": "【唐】骆宾王",
    "foreword": "",
    "content": "鹅，鹅，鹅，曲项向天歌。\n白毛浮绿水，红掌拨清波。",
    "url": "",
    "inProgress": false
  },
  {
    "title": "赠汪伦",
    "author": "【唐】李白",
    "foreword": "",
    "content": "李白乘舟将欲行，忽闻岸上踏歌声。\n桃花潭水深千尺，不及汪伦送我情。",
    "url": "",
    "inProgress": false
  },
  {
    "title": "早发白帝城",
    "author": "【唐】李白",
    "foreword": "",
    "content": "朝辞白帝彩云间，千里江陵一日还。\n两岸猿声啼不住，轻舟已过万重山。",
    "url": "",
    "inProgress": false
  },
  {
    "title": "黄鹤楼送孟浩然之广陵",
    "author": "【唐】李白",
    "foreword": "",
    "content": "故人西辞黄鹤楼，烟花三月下扬州。\n孤帆远影碧空尽，唯见长江天际流。",
    "url": "",
    "inProgress": false
  },
  {
    "title": "送元二使安西(渭城曲)",
    "author": "【唐】王维",
    "foreword": "",
    "content": "渭城朝雨浥轻尘，客舍青青柳色新。\n劝君更尽一杯酒，西出阳关无故人。",
    "url": "",
    "inProgress": false
  },
  {
    "title": "咏柳",
    "author": "【唐】贺知章",
    "foreword": "",
    "content": "碧玉妆成一树高，万条垂下绿丝绦。\n不知细叶谁裁出，二月春风似剪刀。",
    "url": "",
    "inProgress": false
  },
  {
    "title": "出塞",
    "author": "【唐】王昌龄",
    "foreword": "",
    "content": "秦时明月汉时关，万里长征人未还。\n但使龙城飞将在，不教胡马度阴山。",
    "url": "",
    "inProgress": false
  },
  {
    "title": "凉州词",
    "author": "【唐】王之涣",
    "foreword": "",
    "content": "黄河远上白云间，一片孤城万仞山。\n羌笛何须怨杨柳，春风不度玉门关。",
    "url": "",
    "inProgress": false
  },
  {
    "title": "凉州词",
    "author": "【唐】王翰",
    "foreword": "",
    "content": "葡萄美酒夜光杯，欲饮琵琶马上催。\n醉卧沙场君莫笑，古来征战几人回。",
    "url": "",
    "inProgress": false
  },
  {
    "title": "春望",
    "author": "【唐】杜甫",
    "foreword": "",
    "content": "国破山河在，城春草木深。\n感时花溅泪，恨别鸟惊心。\n烽火连三月，家书抵万金。\n白头搔更短，浑欲不胜簪。",
    "url": "",
    "inProgress": false
  },
  {
    "title": "从军行 其四",
    "author": "【唐】王昌龄",
    "foreword": "",
    "content": "青海长云暗雪山，孤城遥望玉门关。\n黄沙百战穿金甲，不破楼兰终不还。",
    "url": "",
    "inProgress": false
  },
  {
    "title": "春夜喜雨",
    "author": "【唐】杜甫",
    "foreword": "",
    "content": "好雨知时节，当春乃发生。\n随风潜入夜，润物细无声。\n野径云俱黑，江船火独明。\n晓看红湿处，花重锦官城。",
    "url": "",
    "inProgress": false
  },
  {
    "title": "七步诗",
    "author": "两汉（三国） - 曹植",
    "foreword": "",
    "content": "煮豆燃豆萁，豆在釜中泣。\n本是同根生，相煎何太急。",
    "url": "",
    "inProgress": false
  },
  {
    "title": "敕勒歌",
    "author": "北朝民歌",
    "foreword": "",
    "content": "敕勒川，阴山下。\n天似穹庐，笼盖四野。\n天苍苍，野茫茫，风吹草低见牛羊。",
    "url": "",
    "inProgress": false
  },
  {
    "title": "长歌行",
    "author": "汉乐府",
    "foreword": "",
    "content": "青青园中葵，朝露待日晞。\n阳春布德泽，万物生光辉。\n常恐秋节至，焜黄华叶衰。\n百川东到海，何时复西归。\n少壮不努力，老大徒伤悲。",
    "url": "",
    "inProgress": false
  },
  {
    "title": "绝句",
    "author": "【唐】杜甫",
    "foreword": "",
    "content": "两个黄鹂鸣翠柳，一行白鹭上青天。\n窗含西岭千秋雪，门泊东吴万里船。",
    "url": "",
    "inProgress": false
  },
  {
    "title": "枫桥夜泊",
    "author": "【唐】张继",
    "foreword": "",
    "content": "月落乌啼霜满天，江枫渔火对愁眠。\n姑苏城外寒山寺，夜半钟声到客船。",
    "url": "",
    "inProgress": false
  },
  {
    "title": "别董大",
    "author": "【唐】高适",
    "foreword": "",
    "content": "千里黄云白日曛，北风吹雁雪纷纷。\n莫愁前路无知己，天下谁人不识君。",
    "url": "",
    "inProgress": false
  },
  {
    "title": "山居秋暝",
    "author": "【唐】王维",
    "foreword": "",
    "content": "空山新雨后，天气晚来秋。\n明月松间照，清泉石上流。\n竹喧归浣女，莲动下渔舟。\n随意春芳歇，王孙自可留。",
    "url": "https://baike.baidu.com/item/山居秋暝/2794200",
    "inProgress": false
  },
  {
    "title": "望天门山",
    "author": "【唐】李白",
    "foreword": "",
    "content": "天门中断楚江开，碧水东流至此回。\n两岸青山相对出，孤帆一片日边来。",
    "url": "https://baike.baidu.com/item/望天门山",
    "inProgress": false
  },
  {
    "title": "忆江南 三首",
    "author": "【唐】白居易",
    "foreword": "",
    "content": "江南好，风景旧曾谙。\n日出江花红胜火，春来江水绿如蓝，能不忆江南。\n江南忆，最忆是杭州。\n山寺月中寻桂子，郡亭枕上看潮头，何日更重游。\n江南忆，其次忆吴宫。\n吴酒一杯春竹叶，吴娃双舞醉芙蓉，早晚复相逢。",
    "url": "https://baike.baidu.com/item/忆江南三首/15441988?fromtitle=忆江南·江南好&fromid=7663441",
    "inProgress": false
  },
  {
    "title": "暮江吟",
    "author": "【唐】白居易",
    "foreword": "",
    "content": "一道残阳铺水中，半江瑟瑟半江红。\n可怜九月初三夜，露似真珠月似弓。",
    "url": "",
    "inProgress": false
  },
  {
    "title": "清明",
    "author": "【唐】杜牧",
    "foreword": "",
    "content": "清明时节雨纷纷，路上行人欲断魂。\n借问酒家何处有，牧童遥指杏花村。",
    "url": "",
    "inProgress": false
  },
  {
    "title": "江南逢李龟年",
    "author": "【唐】杜甫",
    "foreword": "",
    "content": "岐王宅里寻常见，崔九堂前几度闻。\n正是江南好风景，落花时节又逢君。",
    "url": "",
    "inProgress": false
  },
  {
    "title": "送杜少府之任蜀州",
    "author": "【唐】王勃",
    "foreword": "",
    "content": "城阙辅三秦，风烟望五津。\n与君离别意，同是宦游人。\n海内存知己，天涯若比邻。\n无为在歧路，儿女共沾巾。",
    "url": "",
    "inProgress": false
  },
  {
    "title": "回乡偶书",
    "author": "【唐】贺知章",
    "foreword": "",
    "content": "少小离家老大回，乡音无改鬓毛衰。\n儿童相见不相识，笑问客从何处来。\n离别家乡岁月多，近来人事半消磨。\n惟有门前镜湖水，春风不改旧时波。",
    "url": "",
    "inProgress": false
  },
  {
    "title": "大林寺桃花",
    "author": "【唐】白居易",
    "foreword": "",
    "content": "人间四月芳菲尽，山寺桃花始盛开。\n长恨春归无觅处，不知转入此中来。",
    "url": "",
    "inProgress": false
  },
  {
    "title": "山行",
    "author": "【唐】杜牧",
    "foreword": "",
    "content": "远上寒山石径斜，白云生处有人家。\n停车坐爱枫林晚，霜叶红于二月花。",
    "url": "",
    "inProgress": false
  },
  {
    "title": "前出塞",
    "author": "【唐】杜甫",
    "foreword": "",
    "content": "挽弓当挽强，用箭当用长。\n射人先射马，擒贼先擒王。\n杀人亦有限，列国自有疆。\n苟能制侵陵，岂在多杀伤。",
    "url": "",
    "inProgress": false
  },
  {
    "title": "月下独酌 其一",
    "author": "【唐】李白",
    "foreword": "",
    "content": "花间一壶酒，独酌无相亲。\n举杯邀明月，对影成三人。\n月既不解饮，影徒随我身。\n暂伴月将影，行乐须及春。\n我歌月徘徊，我舞影零乱。\n醒时同交欢，醉后各分散。\n永结无情游，相期邈云汉。",
    "url": "",
    "inProgress": false
  },
  {
    "title": "黄鹤楼",
    "author": "【唐】崔颢(hào)",
    "foreword": "",
    "content": "昔人已乘黄鹤去，此地空余黄鹤楼。\n黄鹤一去不复返，白云千载空悠悠。\n晴川历历汉阳树，芳草萋萋鹦鹉洲。\n日暮乡关何处是，烟波江上使人愁。",
    "url": "",
    "inProgress": false
  },
  {
    "title": "九月九日忆山东兄弟",
    "author": "【唐】王维",
    "foreword": "",
    "content": "独在异乡为异客，每逢佳节倍思亲。\n遥知兄弟登高处，遍插茱萸少一人。",
    "url": "",
    "inProgress": false
  },
  {
    "title": "芙蓉楼送辛渐",
    "author": "【唐】王昌龄",
    "foreword": "",
    "content": "寒雨连江夜入吴，平明送客楚山孤。\n洛阳亲友如相问，一片冰心在玉壶。",
    "url": "",
    "inProgress": false
  },
  {
    "title": "塞下曲·其三",
    "author": "【唐】卢纶",
    "foreword": "",
    "content": "月黑雁飞高，单于夜遁逃。\n欲将轻骑逐，大雪满弓刀。",
    "url": "https://baike.baidu.com/item/塞下曲·月黑雁飞高/10936837",
    "inProgress": false
  },
  {
    "title": "画",
    "author": "【唐】王维",
    "foreword": "",
    "content": "远看山有色，近听水无声。\n春去花还在，人来鸟不惊。",
    "url": "",
    "inProgress": false
  },
  {
    "title": "短歌行 其一",
    "author": "两汉（三国） - 曹操",
    "foreword": "",
    "content": "对酒当歌，人生几何。譬如朝露，去日苦多。\n慨当以慷，忧思难忘。何以解忧，唯有杜康。\n青青子衿，悠悠我心。但为君故，沉吟至今。\n呦呦鹿鸣，食野之苹。我有嘉宾，鼓瑟吹笙。\n明明如月，何时可掇。忧从中来，不可断绝。\n越陌度阡，枉用相存。契阔谈䜩，心念旧恩。\n月明星稀，乌鹊南飞。绕树三匝，何枝可依。\n山不厌高，海不厌深。周公吐哺，天下归心。",
    "url": "https://baike.baidu.com/item/短歌行二首/13571956?fromtitle=短歌行&fromid=5570",
    "inProgress": false
  },
  {
    "title": "赠花卿",
    "author": "【唐】杜甫",
    "foreword": "",
    "content": "锦城丝管日纷纷，半入江风半入云。\n此曲只应天上有，人间能得几回闻。",
    "url": "",
    "inProgress": false
  },
  {
    "title": "江畔独步寻花",
    "author": "【唐】杜甫",
    "foreword": "",
    "content": "黄四娘家花满蹊，千朵万朵压枝低。\n留连戏蝶时时舞，自在娇莺恰恰啼。",
    "url": "",
    "inProgress": false
  },
  {
    "title": "渔歌子",
    "author": "【唐】张志和",
    "foreword": "",
    "content": "西塞山前白鹭飞，桃花流水鳜鱼肥。\n青箬笠，绿蓑衣，斜风细雨不须归。",
    "url": "",
    "inProgress": false
  },
  {
    "title": "乌衣巷",
    "author": "【唐】刘禹锡",
    "foreword": "",
    "content": "朱雀桥边野草花，乌衣巷口夕阳斜。\n旧时王谢堂前燕，飞入寻常百姓家。",
    "url": "",
    "inProgress": false
  },
  {
    "title": "风",
    "author": "【唐】李峤",
    "foreword": "",
    "content": "解落三秋叶，能开二月花。\n过江千尺浪，入竹万竿斜。",
    "url": "",
    "inProgress": false
  },
  {
    "title": "鸟",
    "author": "【唐】白居易",
    "foreword": "",
    "content": "谁道群生性命微，一般骨肉一般皮。\n劝君莫打枝头鸟，子在巢中望母归。",
    "url": "",
    "inProgress": false
  },
  {
    "title": "泊船瓜洲",
    "author": "【北宋】王安石",
    "foreword": "",
    "content": "京口瓜洲一水间，钟山只隔数重山。\n春风又绿江南岸，明月何时照我还。",
    "url": "",
    "inProgress": false
  },
  {
    "title": "题西林壁",
    "author": "【宋】苏轼",
    "foreword": "",
    "content": "横看成岭侧成峰，远近高低各不同。\n不识庐山真面目，只缘身在此山中。",
    "url": "",
    "inProgress": false
  },
  {
    "title": "题临安邸",
    "author": "【宋】林升",
    "foreword": "",
    "content": "山外青山楼外楼，西湖歌舞几时休。\n暖风熏得游人醉，直把杭州作汴州。",
    "url": "",
    "inProgress": false
  },
  {
    "title": "登科后",
    "author": "【唐】孟郊",
    "foreword": "",
    "content": "昔日龌龊不足夸，今朝放荡思无涯。\n春风得意马蹄疾，一日看尽长安花。",
    "url": "https://baike.baidu.com/item/登科后",
    "inProgress": false
  },
  {
    "title": "过故人庄",
    "author": "【唐】孟浩然",
    "foreword": "",
    "content": "故人具鸡黍，邀我至田家。\n绿树村边合，青山郭外斜。\n开轩面场圃，把酒话桑麻。\n待到重阳日，还来就菊花。",
    "url": "https://baike.baidu.com/item/过故人庄",
    "inProgress": false
  },
  {
    "title": "诗经·关雎",
    "author": " 先秦 - 诗经·国风",
    "foreword": "",
    "content": "关关雎鸠，在河之洲。窈窕淑女，君子好逑。\n参差荇菜，左右流之。窈窕淑女，寤寐求之。\n求之不得，寤寐思服。悠哉悠哉，辗转反侧。\n参差荇菜，左右采之。窈窕淑女，琴瑟友之。\n参差荇菜，左右芼之。窈窕淑女，钟鼓乐之。",
    "url": "",
    "inProgress": false
  },
  {
    "title": "望岳",
    "author": "【唐】杜甫",
    "foreword": "",
    "content": "岱宗夫如何，齐鲁青未了。\n造化钟神秀，阴阳割昏晓。\n荡胸生层云，决眦入归鸟。\n会当凌绝顶，一览众山小。",
    "url": "https://baike.baidu.com/item/会当凌绝顶",
    "inProgress": false
  },
  {
    "title": "游子吟",
    "author": "【唐】孟郊",
    "foreword": "",
    "content": "慈母手中线，游子身上衣。\n临行密密缝，意恐迟迟归。\n谁言寸草心，报得三春晖。",
    "url": "",
    "inProgress": false
  },
  {
    "title": "梅花",
    "author": "【北宋】王安石",
    "foreword": "",
    "content": "墙角数枝梅，凌寒独自开。\n遥知不是雪，为有暗香来。",
    "url": "",
    "inProgress": false
  },
  {
    "title": "示儿",
    "author": "【宋】陆游",
    "foreword": "",
    "content": "死去元知万事空，但悲不见九州同。\n王师北定中原日，家祭无忘告乃翁。",
    "url": "",
    "inProgress": false
  },
  {
    "title": "泊秦淮",
    "author": "【唐】杜牧",
    "foreword": "",
    "content": "烟笼寒水月笼沙，夜泊秦淮近酒家。\n商女不知亡国恨，隔江犹唱后庭花。",
    "url": "",
    "inProgress": false
  },
  {
    "title": "过华清宫",
    "author": "【唐】杜牧",
    "foreword": "",
    "content": "长安回望绣成堆，山顶千门次第开。\n一骑红尘妃子笑，无人知是荔枝来。",
    "url": "",
    "inProgress": false
  },
  {
    "title": "无题 · 相见时难别亦难",
    "author": "【唐】李商隐",
    "foreword": "",
    "content": "相见时难别亦难，东风无力百花残。\n春蚕到死丝方尽，蜡炬成灰泪始干。\n晓镜但愁云鬓改，夜吟应觉月光寒。\n蓬山此去无多路，青鸟殷勤为探看。",
    "url": "",
    "inProgress": false
  },
  {
    "title": "竹里馆",
    "author": "【唐】王维",
    "foreword": "",
    "content": "独坐幽篁里，弹琴复长啸。\n深林人不知，明月来相照。",
    "url": "",
    "inProgress": false
  },
  {
    "title": "寒食",
    "author": "【唐】韩翃(hóng)",
    "foreword": "",
    "content": "春城无处不飞花，寒食东风御柳斜。\n日暮汉宫传蜡烛，轻烟散入五侯家。",
    "url": "",
    "inProgress": false
  },
  {
    "title": "竹枝词",
    "author": "【唐】刘禹锡",
    "foreword": "",
    "content": "杨柳青青江水平，闻郎江上唱歌声。\n东边日出西边雨，道是无晴却有晴。",
    "url": "",
    "inProgress": false
  },
  {
    "title": "滁州西涧",
    "author": "【唐】韦应物",
    "foreword": "",
    "content": "独怜幽草涧边生，上有黄鹂深树鸣。\n春潮带雨晚来急，野渡无人舟自横。",
    "url": "",
    "inProgress": false
  },
  {
    "title": "饮湖上初晴后雨",
    "author": "【宋】苏轼",
    "foreword": "",
    "content": "水光潋滟晴方好，山色空濛雨亦奇。\n欲把西湖比西子，淡妆浓抹总相宜。",
    "url": "",
    "inProgress": false
  },
  {
    "title": "惠崇春江晚景",
    "author": "【宋】苏轼",
    "foreword": "",
    "content": "竹外桃花三两枝，春江水暖鸭先知。\n蒌蒿满地芦芽短，正是河豚欲上时。",
    "url": "",
    "inProgress": false
  },
  {
    "title": "小池",
    "author": "【宋】杨万里",
    "foreword": "",
    "content": "泉眼无声惜细流，树阴照水爱晴柔。\n小荷才露尖尖角，早有蜻蜓立上头。",
    "url": "",
    "inProgress": false
  },
  {
    "title": "鸟鸣涧",
    "author": "【唐】王维",
    "foreword": "",
    "content": "人闲桂花落，夜静春山空。\n月出惊山鸟，时鸣春涧中。",
    "url": "",
    "inProgress": false
  },
  {
    "title": "望洞庭",
    "author": "【唐】刘禹锡",
    "foreword": "",
    "content": "湖光秋月两相和，潭面无风镜未磨。\n遥望洞庭山水翠，白银盘里一青螺。",
    "url": "",
    "inProgress": false
  },
  {
    "title": "浪淘沙·九曲黄河万里沙",
    "author": "【唐】刘禹锡",
    "foreword": "",
    "content": "九曲黄河万里沙，浪淘风簸自天涯。\n如今直上银河去，同到牵牛织女家。",
    "url": "",
    "inProgress": false
  },
  {
    "title": "秋夕",
    "author": "【唐】杜牧",
    "foreword": "",
    "content": "银烛秋光冷画屏，轻罗小扇扑流萤。\n天阶夜色凉如水，坐看牵牛织女星。",
    "url": "",
    "inProgress": false
  },
  {
    "title": "绝句 - 其一",
    "author": "【唐】杜甫",
    "foreword": "",
    "content": "迟日江山丽，春风花草香。\n泥融飞燕子，沙暖睡鸳鸯。",
    "url": "",
    "inProgress": false
  },
  {
    "title": "逢雪宿芙蓉山主人",
    "author": "【唐】刘长卿",
    "foreword": "",
    "content": "日暮苍山远，天寒白屋贫。\n柴门闻犬吠，风雪夜归人。",
    "url": "",
    "inProgress": false
  },
  {
    "title": "己亥杂诗",
    "author": "清 - 龚自珍",
    "foreword": "",
    "content": "九州生气恃风雷，万马齐喑究可哀。\n我劝天公重抖擞，不拘一格降人才。",
    "url": "",
    "inProgress": false
  },
  {
    "title": "元日",
    "author": "【宋】王安石",
    "foreword": "",
    "content": "爆竹声中一岁除，春风送暖入屠苏。\n千门万户曈曈日，总把新桃换旧符。",
    "url": "",
    "inProgress": false
  },
  {
    "title": "墨梅",
    "author": "【元】王冕",
    "foreword": "",
    "content": "吾家洗砚池头树，朵朵花开淡墨痕。\n不要人夸好颜色，只留清气满乾坤。",
    "url": "",
    "inProgress": false
  },
  {
    "title": "竹石",
    "author": "清 - 郑燮",
    "foreword": "",
    "content": "咬定青山不放松，立根原在破岩中。\n千磨万击还坚劲，任尔东西南北风。",
    "url": "",
    "inProgress": false
  },
  {
    "title": "春日",
    "author": "【宋】朱熹",
    "foreword": "",
    "content": "胜日寻芳泗水滨，无边光景一时新。\n等闲识得东风面，万紫千红总是春。",
    "url": "",
    "inProgress": false
  },
  {
    "title": "古朗月行",
    "author": "【唐】李白",
    "foreword": "",
    "content": "小时不识月，呼作白玉盘。\n又疑瑶台镜，飞在青云端。\n仙人垂两足，桂树何团团。\n白兔捣药成，问言与谁餐。\n蟾蜍蚀圆影，大明夜已残。\n羿昔落九乌，天人清且安。\n阴精此沦惑，去去不足观。\n忧来其如何，凄怆摧心肝。",
    "url": "https://baike.baidu.com/item/古朗月行",
    "inProgress": false
  },
  {
    "title": "游园不值",
    "author": "【南宋】叶绍翁",
    "foreword": "",
    "content": "应怜屐齿印苍苔，小扣柴扉久不开。\n春色满园关不住，一枝红杏出墙来。",
    "url": "",
    "inProgress": false
  },
  {
    "title": "行路难 其一",
    "author": "【唐】李白",
    "foreword": "",
    "content": "金樽清酒斗十千，玉盘珍羞直万钱。\n停杯投箸不能食，拔剑四顾心茫然。\n欲渡黄河冰塞川，将登太行雪满山。\n闲来垂钓碧溪上，忽复乘舟梦日边。\n行路难，行路难，多岐路，今安在。\n长风破浪会有时，直挂云帆济沧海。",
    "url": "https://baike.baidu.com/item/行路难三首/2864251?fromtitle=行路难&fromid=806630",
    "inProgress": false
  },
  {
    "title": "满江红·怒发冲冠",
    "author": "【宋】岳飞",
    "foreword": "",
    "content": "怒发冲冠，凭阑处潇潇雨歇。\n抬望眼，仰天长啸，壮怀激烈。\n三十功名尘与土，八千里路云和月。\n莫等闲白了少年头，空悲切。\n靖康耻，犹未雪，臣子恨，何时灭。\n驾长车，踏破贺兰山缺。\n壮志饥餐胡虏肉，笑谈渴饮匈奴血。\n待从头收拾旧山河，朝天阙。",
    "url": "https://baike.baidu.com/item/满江红·怒发冲冠/8852069",
    "inProgress": false
  },
  {
    "title": "登乐游原",
    "author": "【唐】李商隐",
    "foreword": "",
    "content": "向晚意不适，驱车登古原。\n夕阳无限好，只是近黄昏。",
    "url": "",
    "inProgress": false
  },
  {
    "title": "赤壁",
    "author": "【唐】杜牧",
    "foreword": "",
    "content": "折戟沉沙铁未销，自将磨洗认前朝。\n东风不与周郎便，铜雀春深锁二乔。",
    "url": "https://baike.baidu.com/item/赤壁/9108080",
    "inProgress": false
  },
  {
    "title": "念奴娇·赤壁怀古",
    "author": "【宋】苏轼",
    "foreword": "",
    "content": "大江东去，浪淘尽，千古风流人物。\n故垒西边，人道是，三国周郎赤壁。\n乱石穿空，惊涛拍岸，卷起千堆雪。\n江山如画，一时多少豪杰。\n遥想公瑾当年，小乔初嫁了，\n雄姿英发，羽扇纶巾，谈笑间，樯橹灰飞烟灭。\n故国神游，多情应笑我，早生华发。\n人间如梦，一樽还酹江月。",
    "url": "https://baike.baidu.com/item/念奴娇·赤壁怀古/847153",
    "inProgress": false
  },
  {
    "title": "白雪歌送武判官归京 节选",
    "author": "【唐】岑参",
    "foreword": "",
    "content": "北风卷地白草折，胡天八月即飞雪。\n忽如一夜春风来，千树万树梨花开。",
    "url": "https://baike.baidu.com/item/白雪歌送武判官归京/2803665",
    "inProgress": false
  },
  {
    "title": "早春呈水部张十八员外",
    "author": "【唐】韩愈",
    "foreword": "",
    "content": "天街小雨润如酥，草色遥看近却无。\n最是一年春好处，绝胜烟柳满皇都。",
    "url": "https://baike.baidu.com/item/早春呈水部张十八员外",
    "inProgress": false
  },
  {
    "title": "约客",
    "author": "【南宋】赵师秀",
    "foreword": "",
    "content": "黄梅时节家家雨，青草池塘处处蛙。\n有约不来过夜半，闲敲棋子落灯花。",
    "url": "https://baike.baidu.com/item/约客/93037",
    "inProgress": false
  },
  {
    "title": "将进酒",
    "author": "【唐】李白",
    "foreword": "",
    "content": "君不见，黄河之水天上来，奔流到海不复回。\n君不见，高堂明镜悲白发，朝如青丝暮成雪。\n人生得意须尽欢，莫使金樽空对月。\n天生我材必有用，千金散尽还复来。\n烹羊宰牛且为乐，会须一饮三百杯。\n岑夫子，丹丘生，将进酒，杯莫停。\n与君歌一曲，请君为我倾耳听。\n钟鼓馔玉不足贵，但愿长醉不复醒。\n古来圣贤皆寂寞，惟有饮者留其名。\n陈王昔时宴平乐，斗酒十千恣欢谑。\n主人何为言少钱，径须沽取对君酌。\n五花马，千金裘，呼儿将出换美酒，与尔同销万古愁。",
    "url": "https://baike.baidu.com/item/将进酒",
    "inProgress": false
  },
  {
    "title": "石灰吟",
    "author": "明 - 于谦",
    "foreword": "",
    "content": "千锤万凿出深山，烈火焚烧若等闲。\n粉骨碎身全不怕，要留清白在人间。",
    "url": "https://baike.baidu.com/item/石灰吟",
    "inProgress": false
  },
  {
    "title": "钱塘湖春行",
    "author": "【唐】白居易",
    "foreword": "",
    "content": "孤山寺北贾亭西，水面初平云脚低。\n几处早莺争暖树，谁家新燕啄春泥。\n乱花渐欲迷人眼，浅草才能没马蹄。\n最爱湖东行不足，绿杨阴里白沙堤。",
    "url": "https://baike.baidu.com/item/钱塘湖春行",
    "inProgress": false
  },
  {
    "title": "闻官军收河南河北",
    "author": "【唐】杜甫",
    "foreword": "",
    "content": "剑外忽传收蓟北，初闻涕泪满衣裳。\n却看妻子愁何在，漫卷诗书喜欲狂。\n白日放歌须纵酒，青春作伴好还乡。\n即从巴峡穿巫峡，便下襄阳向洛阳。",
    "url": "https://baike.baidu.com/item/闻官军收河南河北",
    "inProgress": false
  },
  {
    "title": "酬乐天扬州初逢席上见赠",
    "author": "【唐】刘禹锡",
    "foreword": "",
    "content": "巴山楚水凄凉地，二十三年弃置身。\n怀旧空吟闻笛赋，到乡翻似烂柯人。\n沉舟侧畔千帆过，病树前头万木春。\n今日听君歌一曲，暂凭杯酒长精神。",
    "url": "https://baike.baidu.com/item/酬乐天扬州初逢席上见赠",
    "inProgress": false
  },
  {
    "title": "使至塞上",
    "author": "【唐】王维",
    "foreword": "",
    "content": "单车欲问边，属国过居延。\n征蓬出汉塞，归雁入胡天\n大漠孤烟直，长河落日圆。\n萧关逢候骑，都护在燕然。",
    "url": "https://baike.baidu.com/item/使至塞上/2793889",
    "inProgress": false
  },
  {
    "title": "杂诗三首·其二",
    "author": "【唐】王维",
    "foreword": "",
    "content": "君自故乡来，应知故乡事。\n来日绮窗前，寒梅著(zhuó)花未。",
    "url": "https://baike.baidu.com/item/杂诗三首·其二",
    "inProgress": false
  },
  {
    "title": "雁门太守行",
    "author": "【唐】李贺",
    "foreword": "",
    "content": "黑云压城城欲摧，甲光向日金鳞开。\n角声满天秋色里，塞上燕脂凝夜紫。\n半卷红旗临易水，霜重鼓寒声不起。\n报君黄金台上意，提携玉龙为君死。",
    "url": "https://baike.baidu.com/item/雁门太守行/2881221",
    "inProgress": false
  },
  {
    "title": "嫦娥",
    "author": "【唐】李商隐",
    "foreword": "",
    "content": "云母屏风烛影深，长河渐落晓星沉。\n嫦娥应悔偷灵药，碧海青天夜夜心。",
    "url": "",
    "inProgress": false
  },
  {
    "title": "马诗·其五",
    "author": "【唐】李贺",
    "foreword": "",
    "content": "大漠沙如雪，燕山月似钩。\n何当金络脑，快走踏清秋。",
    "url": "https://baike.baidu.com/item/马诗",
    "inProgress": false
  },
  {
    "title": "沁园春·雪",
    "author": "现代 - 毛泽东",
    "foreword": "",
    "content": "北国风光，千里冰封，万里雪飘。\n望长城内外，惟余莽莽；大河上下，顿失滔滔。\n山舞银蛇，原驰蜡象，欲与天公试比高。\n须晴日，看红装素裹，分外妖娆。\n江山如此多娇，引无数英雄竞折腰。\n惜秦皇汉武，略输文采；唐宗宋祖，稍逊风骚。\n一代天骄，成吉思汗，只识弯弓射大雕。\n俱往矣，数风流人物，还看今朝。",
    "url": "https://baike.baidu.com/item/沁园春·雪/1410627",
    "inProgress": false
  },
  {
    "title": "次北固山下",
    "author": "【唐】王湾",
    "foreword": "",
    "content": "客路青山外，行舟绿水前。\n潮平两岸阔，风正一帆悬。\n海日生残夜，江春入旧年。\n乡书何处达，归雁洛阳边。",
    "url": "",
    "inProgress": false
  },
  {
    "title": "游山西村",
    "author": "【南宋】陆游",
    "foreword": "",
    "content": "莫笑农家腊酒浑，丰年留客足鸡豚。\n山重水复疑无路，柳暗花明又一村。\n箫鼓追随春社近，衣冠简朴古风存。\n从今若许闲乘月，拄杖无时夜叩门。",
    "url": "https://baike.baidu.com/item/游山西村/5834615",
    "inProgress": false
  },
  {
    "title": "白鹿洞二首 其一",
    "author": "五代 - 王贞白",
    "foreword": "",
    "content": "读书不觉已春深，一寸光阴一寸金。\n不是道人来引笑，周情孔思正追寻。",
    "url": "https://baike.baidu.com/item/白鹿洞二首",
    "inProgress": false
  },
  {
    "title": "增广贤文 节选",
    "author": "《明代儿童启蒙书目》",
    "foreword": "",
    "content": "一寸光阴一寸金，寸金难买寸光阴。\n黑发不知勤学早，转眼便是白头翁。",
    "url": "",
    "inProgress": false
  },
  {
    "title": "望月怀远",
    "author": "【唐】张九龄",
    "foreword": "",
    "content": "海上生明月，天涯共此时。\n情人怨遥夜，竟夕起相思。\n灭烛怜光满，披衣觉露滋。\n不堪盈手赠，还寝梦佳期。",
    "url": "",
    "inProgress": false
  },
  {
    "title": "秋夜将晓出篱门迎凉有感 其二",
    "author": "【南宋】陆游",
    "foreword": "",
    "content": "三万里河东入海，五千仞岳上摩天。\n遗民泪尽胡尘里，南望王师又一年。",
    "url": "https://baike.baidu.com/item/秋夜将晓出篱门迎凉有感二首/13023903",
    "inProgress": false
  },
  {
    "title": "食荔枝",
    "author": "【宋】苏轼",
    "foreword": "",
    "content": "罗浮山下四时春，芦橘杨梅次第新；\n日啖荔枝三百颗，不辞长作岭南人。",
    "url": "",
    "inProgress": false
  },
  {
    "title": "怨情",
    "author": "【唐】李白",
    "foreword": "",
    "content": "美人卷珠帘，深坐颦蛾眉。\n但见泪痕湿，不知心恨谁。",
    "url": "",
    "inProgress": false
  },
  {
    "title": "卜算子·咏梅",
    "author": "现代 - 毛泽东",
    "foreword": "读陆游咏梅词，反其义而用之。",
    "content": "风雨送春归，飞雪迎春到。\n已是悬崖百丈冰，犹有花枝俏。\n俏也不争春，只把春来报。\n待到山花烂漫时，她在丛中笑。",
    "url": "https://baike.baidu.com/item/卜算子·咏梅/124232",
    "inProgress": false
  },
  {
    "title": "卜算子·咏梅",
    "author": "【南宋】陆游",
    "foreword": "",
    "content": "驿外断桥边，寂寞开无主。\n已是黄昏独自愁，更著风和雨。\n无意苦争春，一任群芳妒。\n零落成泥碾作尘，只有香如故。",
    "url": "https://baike.baidu.com/item/卜算子·咏梅/139",
    "inProgress": false
  },
  {
    "title": "小儿垂钓",
    "author": "【唐】胡令能",
    "foreword": "",
    "content": "蓬头稚子学垂纶，侧坐莓苔草映身。\n路人借问遥招手，怕得鱼惊不应人。",
    "url": "https://baike.baidu.com/item/小儿垂钓",
    "inProgress": false
  },
  {
    "title": "池上 其二",
    "author": "【唐】白居易",
    "foreword": "",
    "content": "小娃撑小艇，偷采白莲回。\n不解藏踪迹，浮萍一道开。",
    "url": "",
    "inProgress": false
  },
  {
    "title": "夏日绝句",
    "author": "【宋】李清照",
    "foreword": "",
    "content": "生当作人杰，死亦为鬼雄。\n至今思项羽，不肯过江东。",
    "url": "https://baike.baidu.com/item/夏日绝句/9245",
    "inProgress": false
  },
  {
    "title": "蜂",
    "author": "【唐】罗隐",
    "foreword": "",
    "content": "不论平地与山尖，无限风光尽被占。\n采得百花成蜜后，为谁辛苦为谁甜？",
    "url": "",
    "inProgress": false
  },
  {
    "title": "江上渔者",
    "author": "【宋】范仲淹",
    "foreword": "",
    "content": "江上往来人，但爱鲈鱼美。\n君看一叶舟，出没风波里。",
    "url": "",
    "inProgress": false
  },
  {
    "title": "书湖阴先生壁 其一",
    "author": "【北宋】王安石",
    "foreword": "",
    "content": "茅檐长扫净无苔，花木成畦手自栽。\n一水护田将绿绕，两山排闼送青来。",
    "url": "https://baike.baidu.com/item/书湖阴先生壁二首/296524",
    "inProgress": false
  },
  {
    "title": "六月二十七日望湖楼醉书 其一",
    "author": "【宋】苏轼",
    "foreword": "",
    "content": "黑云翻墨未遮山，白雨跳珠乱入船。\n卷地风来忽吹散，望湖楼下水如天。",
    "url": "https://baike.baidu.com/item/六月二十七日望湖楼醉书五首/4867093",
    "inProgress": false
  },
  {
    "title": "破阵子·为陈同甫赋壮词以寄",
    "author": "【南宋】辛弃疾",
    "foreword": "",
    "content": "醉里挑灯看剑，梦回吹角连营。\n八百里分麾下炙，五十弦翻塞外声。沙场秋点兵。\n马作的卢飞快，弓如霹雳弦惊。\n了却君王天下事，赢得生前身后名。可怜白发生。",
    "url": "https://baike.baidu.com/item/破阵子·为陈同甫赋壮词以寄",
    "inProgress": false
  },
  {
    "title": "南乡子·登京口北固亭有怀",
    "author": "【南宋】辛弃疾",
    "foreword": "",
    "content": "何处望神州？满眼风光北固楼。\n千古兴亡多少事？悠悠。不尽长江滚滚流。\n年少万兜鍪，坐断东南战未休。\n天下英雄谁敌手？曹刘。生子当如孙仲谋。",
    "url": "https://baike.baidu.com/item/南乡子·登京口北固亭有怀/5765861",
    "inProgress": false
  },
  {
    "title": "夏日田园杂兴 其一",
    "author": "【宋】范成大",
    "foreword": "",
    "content": "梅子金黄杏子肥，麦花雪白菜花稀。\n日长篱落无人过，唯有蜻蜓蛱蝶飞。",
    "url": "https://baike.baidu.com/item/夏日田园杂兴",
    "inProgress": false
  },
  {
    "title": "夏日田园杂兴 其二",
    "author": "【宋】范成大",
    "foreword": "",
    "content": "昼出耘田夜绩麻，村庄儿女各当家。\n童孙未解供耕织，也傍桑阴学种瓜。",
    "url": "https://baike.baidu.com/item/夏日田园杂兴",
    "inProgress": false
  },
  {
    "title": "乡村四月",
    "author": "【南宋】翁卷",
    "foreword": "",
    "content": "绿遍山原白满川，子规声里雨如烟。\n乡村四月闲人少，才了蚕桑又插田。",
    "url": "https://baike.baidu.com/item/乡村四月",
    "inProgress": false
  },
  {
    "title": "村居",
    "author": "清 - 高鼎",
    "foreword": "",
    "content": "草长莺飞二月天，拂堤杨柳醉春烟。\n儿童散学归来早，忙趁东风放纸鸢。",
    "url": "https://baike.baidu.com/item/村居/2240609",
    "inProgress": false
  },
  {
    "title": "天净沙·秋思",
    "author": "元曲作家 马致远",
    "foreword": "",
    "content": "枯藤老树昏鸦，小桥流水人家，古道西风瘦马。\n夕阳西下，断肠人在天涯。",
    "url": "https://baike.baidu.com/item/天净沙·秋思/3411320",
    "inProgress": false
  },
  {
    "title": "七律·长征",
    "author": "现代 - 毛泽东",
    "foreword": "",
    "content": "红军不怕远征难，万水千山只等闲。\n五岭逶迤腾细浪，乌蒙磅礴走泥丸。\n金沙水拍云崖暖，大渡桥横铁索寒。\n更喜岷山千里雪，三军过后尽开颜。",
    "url": "https://baike.baidu.com/item/七律·长征",
    "inProgress": false
  },
  {
    "title": "青玉案·元夕",
    "author": "【南宋】辛弃疾",
    "foreword": "",
    "content": "东风夜放花千树，更吹落，星如雨。\n宝马雕车香满路。凤箫声动，玉壶光转，一夜鱼龙舞。\n蛾儿雪柳黄金缕，笑语盈盈暗香去。\n众里寻他千百度。蓦然回首，那人却在，灯火阑珊处。",
    "url": "https://baike.baidu.com/item/青玉案·元夕/2582543",
    "inProgress": false
  },
  {
    "title": "二十四节气歌",
    "author": "佚名",
    "foreword": "",
    "content": "春雨惊春清谷天，夏满芒夏暑相连。\n秋处露秋寒霜降，冬雪雪冬小大寒。\n每月两节不变更，最多相差一两天。\n上半年来六廿一，下半年是八廿三。",
    "url": "https://baike.baidu.com/item/二十四节气歌",
    "inProgress": false
  },
  {
    "title": "水调歌头·明月几时有",
    "author": "【宋】苏轼",
    "foreword": "丙辰中秋，欢饮达旦，大醉，作此篇，兼怀子由。",
    "content": "明月几时有，把酒问青天。\n不知天上宫阙，今夕是何年？\n我欲乘风归去，又恐琼楼玉宇，高处不胜寒。\n起舞弄清影，何似在人间！\n转朱阁，低绮户，照无眠。\n不应有恨，何事长向别时圆？\n人有悲欢离合，月有阴晴圆缺，此事古难全。\n但愿人长久，千里共婵娟。",
    "url": "https://baike.baidu.com/item/水调歌头·明月几时有",
    "inProgress": false
  },
  {
    "title": "大风歌",
    "author": "两汉：刘邦",
    "foreword": "",
    "content": "大风起兮云飞扬，威加海内兮归故乡，安得猛士兮守四方！",
    "url": "https://baike.baidu.com/item/大风歌/14542",
    "inProgress": false
  },
  {
    "title": "长干行二首 其一节选",
    "author": "【唐】李白",
    "foreword": "",
    "content": "郎骑竹马来，绕床弄青梅。\n同居长干里，两小无嫌猜。",
    "url": "https://baike.baidu.com/item/长干行二首/3544094",
    "inProgress": false
  },
  {
    "title": "所见",
    "author": "清代：袁枚",
    "foreword": "",
    "content": "牧童骑黄牛，歌声振林樾。\n意欲捕鸣蝉，忽然闭口立。",
    "url": "https://baike.baidu.com/item/所见/2921061",
    "inProgress": false
  },
  {
    "title": "赠刘景文",
    "author": "【宋】苏轼",
    "foreword": "",
    "content": "荷尽已无擎雨盖，菊残犹有傲霜枝。\n一年好景君须记，最是橙黄橘绿时。",
    "url": "https://baike.baidu.com/item/赠刘景文/2822413",
    "inProgress": false
  },
  {
    "title": "观书有感",
    "author": "宋代: 朱熹",
    "foreword": "",
    "content": "半亩方塘一鉴开，天光云影共徘徊。\n问渠那得清如许？为有源头活水来。",
    "url": "https://so.gushiwen.org/shiwenv_4c1364cb1da5.aspx",
    "inProgress": false
  },
  {
    "title": "定风波·莫听穿林打叶声",
    "author": "【北宋】苏轼",
    "foreword": "三月七日，沙湖道中遇雨。雨具先去，同行皆狼狈，余独不觉，已而遂晴，故作此词。",
    "content": "莫听穿林打叶声，何妨吟啸且徐行。\n竹杖芒鞋轻胜马，谁怕？一蓑烟雨任平生。\n料峭春风吹酒醒，微冷，山头斜照却相迎。\n回首向来萧瑟处，归去，也无风雨也无晴。",
    "url": "https://baike.baidu.com/item/定风波·莫听穿林打叶声/2807984",
    "inProgress": false
  },
  {
    "title": "劝学",
    "author": "【唐】颜真卿",
    "foreword": "",
    "content": "三更灯火五更鸡，正是男儿读书时。\n黑发不知勤学早，白首方悔读书迟。",
    "url": "https://baike.baidu.com/item/劝学/2587726",
    "inProgress": false
  },
  {
    "title": "闻王昌龄左迁龙标遥有此寄",
    "author": "【唐】李白",
    "foreword": "",
    "content": "杨花落尽子规啼，闻道龙标过五溪。\n我寄愁心与明月，随风直到夜郎西。",
    "url": "https://baike.baidu.com/item/闻王昌龄左迁龙标遥有此寄/2806510",
    "inProgress": false
  },
  {
    "title": "夜雨寄北",
    "author": "【唐】李商隐",
    "foreword": "",
    "content": "君问归期未有期，巴山夜雨涨秋池。\n何当共剪西窗烛，却话巴山夜雨时。",
    "url": "https://so.gushiwen.org/shiwenv_e46c43d13b97.aspx",
    "inProgress": false
  },
  {
    "title": "清平乐·六盘山",
    "author": "现代 - 毛泽东",
    "foreword": "",
    "content": "天高云淡，望断南飞雁。\n不到长城非好汉，屈指行程二万。\n六盘山上高峰，红旗漫卷西风。\n今日长缨在手，何时缚住苍龙？",
    "url": "",
    "inProgress": false
  },
  {
    "title": "忆秦娥·娄山关",
    "author": "现代 - 毛泽东",
    "foreword": "",
    "content": "西风烈，长空雁叫霜晨月。\n霜晨月，马蹄声碎，喇叭声咽。\n雄关漫道真如铁，而今迈步从头越。\n从头越，苍山如海，残阳如血。",
    "url": "",
    "inProgress": false
  },
  {
    "title": "采桑子·重阳",
    "author": "现代 - 毛泽东",
    "foreword": "",
    "content": "人生易老天难老，岁岁重阳。今又重阳，战地黄花分外香。\n一年一度秋风劲，不似春光。胜似春光，廖廓江天万里霜。",
    "url": "",
    "inProgress": false
  },
  {
    "title": "七律·人民解放军占领南京",
    "author": "现代 - 毛泽东",
    "foreword": "",
    "content": "钟山风雨起苍黄，百万雄师过大江。\n虎踞龙盘今胜昔，天翻地覆慨而慷。\n宜将剩勇追穷寇，不可沽名学霸王。\n天若有情天亦老，人间正道是沧桑。",
    "url": "",
    "inProgress": false
  },
  {
    "title": "沁园春·长沙",
    "author": "现代 - 毛泽东",
    "foreword": "",
    "content": "独立寒秋，湘江北去，橘子洲头。\n看万山红遍，层林尽染；漫江碧透，百舸争流。\n鹰击长空，鱼翔浅底，万类霜天竞自由。\n怅寥廓，问苍茫大地，谁主沉浮？\n携来百侣曾游，忆往昔峥嵘岁月稠。\n恰同学少年，风华正茂；书生意气，挥斥方遒。\n指点江山，激扬文字，粪土当年万户侯。\n曾记否，到中流击水，浪遏飞舟？",
    "url": "",
    "inProgress": false
  },
  {
    "title": "画鸡",
    "author": "明代 - 唐寅",
    "foreword": "",
    "content": "头上红冠不用裁，满身雪白走将来。\n平生不敢轻言语，一叫千门万户开。",
    "url": "https://baike.baidu.com/item/画鸡",
    "inProgress": false
  },
  {
    "title": "观沧海",
    "author": "两汉 - 曹操",
    "foreword": "",
    "content": "东临碣石，以观沧海。\n水何澹澹，山岛竦峙。\n树木丛生，百草丰茂。\n秋风萧瑟，洪波涌起。\n日月之行，若出其中；\n星汉灿烂，若出其里。\n幸甚至哉，歌以咏志。",
    "url": "https://so.gushiwen.org/shiwenv_630c04c81858.aspx",
    "inProgress": false
  },
  {
    "title": "题破山寺后禅院",
    "author": "【唐】常建",
    "foreword": "",
    "content": "清晨入古寺，初日照高林。\n曲径通幽处，禅房花木深。\n山光悦鸟性，潭影空人心。\n万籁此俱寂，但余钟磬音。",
    "url": "https://so.gushiwen.org/shiwenv_e2890c61279c.aspx",
    "inProgress": false
  },
  {
    "title": "浣溪沙",
    "author": "【北宋】晏殊",
    "foreword": "",
    "content": "一曲新词酒一杯，去年天气旧亭台。夕阳西下几时回？\n无可奈何花落去，似曾相识燕归来。小园香径独徘徊。",
    "url": "https://so.gushiwen.org/shiwenv_eda29e11ff49.aspx",
    "inProgress": false
  },
  {
    "title": "如梦令·常记溪亭日暮",
    "author": "宋代 - 李清照",
    "foreword": "",
    "content": "常记溪亭日暮，沉醉不知归路。\n兴尽晚回舟，误入藕花深处。\n争渡，争渡，惊起一滩鸥鹭。",
    "url": "https://baike.baidu.com/item/如梦令·常记溪亭日暮",
    "inProgress": false
  },
  {
    "title": "木兰辞",
    "author": "北朝民歌",
    "foreword": "",
    "content": "唧唧复唧唧，木兰当户织。\n不闻机杼(zhù)声，惟闻女叹息。\n问女何所思？问女何所忆？\n女亦无所思，女亦无所忆。\n昨夜见军帖(tiě)，可汗(kèhán)大点兵。\n军书十二卷，卷卷有爷名。\n阿爷无大儿，木兰无长兄。\n愿为市鞍马(ān)，从此替爷征。\n东市买骏马，西市买鞍鞯(jiān)，\n南市买辔(pèi)头，北市买长鞭。\n朝辞爷娘去，暮宿黄河边。\n不闻爷娘唤女声，但闻黄河流水鸣溅(jiān)溅。\n旦辞黄河去，暮至黑山头。\n不闻爷娘唤女声，但闻燕山胡骑(jì)声啾(jiū)啾。\n万里赴戎(róng)机，关山度若飞。\n朔(shuò)气传金柝(tuò)，寒光照铁衣。\n将军百战死，壮士十年归。\n归来见天子，天子坐明堂。\n策勋十二转(zhuǎn)，赏赐百千强。\n可汗问所欲，木兰不用尚书郎，\n愿驰千里足，送儿还故乡。\n爷娘闻女来，出郭相扶将；\n阿姊(zǐ)闻妹来，当户理红妆(zhuāng)；\n小弟闻姊来，磨刀霍霍(huò)向猪羊。\n开我东阁门，坐我西阁床，\n脱我战时袍，著(zhuó)我旧时裳。\n当窗理云鬓(bìn)，对镜帖(tiē)花黄。\n出门看火伴，火伴皆惊惶，\n同行十二年，不知木兰是女郎。\n雄兔脚扑朔(shuò)，雌兔眼迷离，\n双兔傍(bàng)地走，安能辨我是雄雌？",
    "url": "https://baike.baidu.com/item/木兰诗/1307816?fromtitle=木兰辞",
    "inProgress": false
  },
  {
    "title": "论诗",
    "author": "清代: 赵翼",
    "foreword": "",
    "content": "李杜诗篇万口传，至今已觉不新鲜。\n江山代有才人出，各领风骚数百年。",
    "url": "https://so.gushiwen.org/shiwenv_c1e5416e8000.aspx",
    "inProgress": false
  },
  {
    "title": "饮酒·其五",
    "author": "魏晋: 陶渊明",
    "foreword": "",
    "content": "结庐在人境，而无车马喧。\n问君何能尔？心远地自偏。\n采菊东篱下，悠然见南山。\n山气日夕佳，飞鸟相与还。\n此中有真意，欲辨已忘言。",
    "url": "https://so.gushiwen.org/shiwenv_5b90a9bb5230.aspx",
    "inProgress": false
  },
  {
    "title": "十一月四日风雨大作",
    "author": "【南宋】陆游",
    "foreword": "",
    "content": "僵卧孤村不自哀，尚思为国戍轮台。\n夜阑卧听风吹雨，铁马冰河入梦来。",
    "url": "https://so.gushiwen.org/shiwenv_38c4a0c84fe9.aspx",
    "inProgress": false
  },
  {
    "title": "江畔独步寻花 其五",
    "author": " [唐] 杜甫",
    "foreword": "",
    "content": "黄师塔前江水东，春光懒困倚微风。\n桃花一簇开无主，可爱深红爱浅红。",
    "url": "",
    "inProgress": false
  },
  {
    "title": "关山月",
    "author": "【唐】李白",
    "foreword": "",
    "content": "明月出天山，苍茫云海间。\n长风几万里，吹度玉门关。\n汉下白登道，胡窥青海湾。\n由来征战地，不见有人还。\n戍客望边邑，思归多苦颜。\n高楼当此夜，叹息未应闲。",
    "url": "https://so.gushiwen.org/shiwenv_b12f5b4193fd.aspx",
    "inProgress": false
  },
  {
    "title": "过零丁洋",
    "author": "【南宋】文天祥",
    "foreword": "",
    "content": "辛苦遭逢起一经，干戈寥落四周星。\n山河破碎风飘絮，身世浮沉雨打萍。\n惶恐滩头说惶恐，零丁洋里叹零丁。\n人生自古谁无死？留取丹心照汗青。",
    "url": "https://so.gushiwen.org/shiwenv_5796865dca4a.aspx",
    "inProgress": false
  },
  {
    "title": "山坡羊·潼关怀古",
    "author": "元代: 张养浩",
    "foreword": "",
    "content": "峰峦如聚，波涛如怒，山河表里潼关路。\n望西都，意踌躇。\n伤心秦汉经行处，宫阙万间都做了土。\n兴，百姓苦；亡，百姓苦！",
    "url": "https://so.gushiwen.org/shiwenv_1bd53945715b.aspx",
    "inProgress": false
  },
  {
    "title": "从军行",
    "author": "【唐】杨炯",
    "foreword": "",
    "content": "烽火照西京，心中自不平。\n牙璋辞凤阙，铁骑绕龙城。\n雪暗凋旗画，风多杂鼓声。\n宁为百夫长，胜作一书生。",
    "url": "https://so.gushiwen.org/shiwenv_43b3cbe749a9.aspx",
    "inProgress": false
  },
  {
    "title": "端午即事",
    "author": "【南宋】文天祥",
    "foreword": "",
    "content": "五月五日午，赠我一枝艾。\n故人不可见，新知万里外。\n丹心照夙昔，鬓发日已改。\n我欲从灵均，三湘隔辽海。",
    "url": "https://baike.baidu.com/item/端午即事/7131509",
    "inProgress": false
  },
  {
    "title": "诗经·蒹葭(jiān jiā)",
    "author": " 先秦 - 诗经·秦风",
    "foreword": "",
    "content": "蒹葭苍苍，白露为霜。所谓伊人，在水一方。\n溯洄从之，道阻且长。溯游从之，宛在水中央。\n蒹葭萋萋，白露未晞。所谓伊人，在水之湄。\n溯洄从之，道阻且跻。溯游从之，宛在水中坻。\n蒹葭采采，白露未已。所谓伊人，在水之涘。\n溯洄从之，道阻且右。溯游从之，宛在水中沚。",
    "url": "https://baike.baidu.com/item/诗经·蒹葭",
    "inProgress": false
  },
  {
    "title": "茅屋为秋风所破歌",
    "author": "【唐】杜甫",
    "foreword": "",
    "content": "八月秋高风怒号，卷我屋上三重茅。\n茅飞渡江洒江郊，高者挂罥长林梢，下者飘转沉塘坳。\n南村群童欺我老无力，忍能对面为盗贼，公然抱茅入竹去。\n唇焦口燥呼不得，归来倚杖自叹息。\n俄顷风定云墨色，秋天漠漠向昏黑。\n布衾多年冷似铁，娇儿恶卧踏里裂。\n床头屋漏无干处，雨脚如麻未断绝。\n自经丧乱少睡眠，长夜沾湿何由彻？\n安得广厦千万间，大庇天下寒士俱欢颜，风雨不动安如山。\n呜呼！何时眼前突兀见此屋，吾庐独破受冻死亦足！",
    "url": "https://so.gushiwen.org/shiwenv_8e9ecc95d6a4.aspx",
    "inProgress": false
  },
  {
    "title": "己亥杂诗",
    "author": "清代: 龚自珍",
    "foreword": "",
    "content": "浩荡离愁白日斜，吟鞭东指即天涯。\n落红不是无情物，化作春泥更护花。",
    "url": "https://so.gushiwen.org/shiwenv_d78d2dc95f06.aspx",
    "inProgress": false
  },
  {
    "title": "走马川行奉送封大夫出师西征",
    "author": "【唐】岑参",
    "foreword": "",
    "content": "君不见走马川行雪海边，平沙莽莽黄入天。\n轮台九月风夜吼，一川碎石大如斗，随风满地石乱走。\n匈奴草黄马正肥，金山西见烟尘飞，汉家大将西出师。\n将军金甲夜不脱，半夜军行戈相拨，风头如刀面如割。\n马毛带雪汗气蒸，五花连钱旋作冰，幕中草檄砚水凝。\n虏骑闻之应胆慑，料知短兵不敢接，车师西门伫献捷。",
    "url": "https://so.gushiwen.org/shiwenv_ad4d98d510ea.aspx",
    "inProgress": false
  },
  {
    "title": "江城子·密州出猎",
    "author": "【北宋】苏轼",
    "foreword": "",
    "content": "老夫聊发少年狂，左牵黄，右擎苍，\n锦帽貂裘，千骑卷平冈。\n为报倾城随太守，亲射虎，看孙郎。\n酒酣胸胆尚开张，鬓微霜，又何妨！\n持节云中，何日遣冯唐？\n会挽雕弓如满月，西北望，射天狼。",
    "url": "https://baike.baidu.com/item/江城子·密州出猎",
    "inProgress": false
  },
  {
    "title": "菩萨蛮·书江西造口壁",
    "author": "【南宋】辛弃疾",
    "foreword": "",
    "content": "郁孤台下清江水，中间多少行人泪。\n西北望长安，可怜无数山。\n青山遮不住，毕竟东流去。\n江晚正愁余，山深闻鹧鸪。",
    "url": "https://baike.baidu.com/item/菩萨蛮·书江西造口壁/6978208",
    "inProgress": false
  },
  {
    "title": "生查子·元夕",
    "author": "【宋】欧阳修",
    "foreword": "",
    "content": "去年元夜时，花市灯如昼。\n月上柳梢头，人约黄昏后。\n今年元夜时，月与灯依旧。\n不见去年人，泪湿春衫袖。",
    "url": "https://baike.baidu.com/item/生查子·元夕",
    "inProgress": false
  },
  {
    "title": "永遇乐·京口北固亭怀古",
    "author": "【南宋】辛弃疾",
    "foreword": "",
    "content": "千古江山，英雄无觅，孙仲谋处。\n舞榭歌台，风流总被雨打风吹去。\n斜阳草树，寻常巷陌，人道寄奴曾住。\n想当年，金戈铁马，气吞万里如虎。\n元嘉草草，封狼居胥，赢得仓皇北顾。\n四十三年，望中犹记，烽火扬州路。\n可堪回首，佛狸祠下，一片神鸦社鼓。\n凭谁问，廉颇老矣，尚能饭否？",
    "url": "https://baike.baidu.com/item/永遇乐·京口北固亭怀古",
    "inProgress": false
  },
  {
    "title": "西江月·夜行黄沙道中",
    "author": "【南宋】辛弃疾",
    "foreword": "",
    "content": "明月别枝惊鹊，清风半夜鸣蝉。\n稻花香里说丰年，听取蛙声一片。\n七八个星天外，两三点雨山前。\n旧时茅店社林边，路转溪桥忽见。",
    "url": "https://baike.baidu.com/item/西江月·夜行黄沙道中",
    "inProgress": false
  },
  {
    "title": "书愤五首·其一",
    "author": "【南宋】陆游",
    "foreword": "",
    "content": "早岁那知世事艰，中原北望气如山。\n楼船夜雪瓜洲渡，铁马秋风大散关。\n塞上长城空自许，镜中衰鬓已先斑。\n出师一表真名世，千载谁堪伯仲间！",
    "url": "https://baike.baidu.com/item/书愤/1059791",
    "inProgress": false
  },
  {
    "title": "临安春雨初霁",
    "author": "【南宋】陆游",
    "foreword": "",
    "content": "世味年来薄似纱，谁令骑马客京华？\n小楼一夜听春雨，深巷明朝卖杏花。\n矮纸斜行闲作草，晴窗细乳戏分茶。\n素衣莫起风尘叹，犹及清明可到家。",
    "url": "https://baike.baidu.com/item/临安春雨初霁",
    "inProgress": false
  },
  {
    "title": "锦瑟",
    "author": "【唐】李商隐",
    "foreword": "",
    "content": "锦瑟无端五十弦，一弦一柱思华年。\n庄生晓梦迷蝴蝶，望帝春心托杜鹃。\n沧海月明珠有泪，蓝田日暖玉生烟。\n此情可待成追忆，只是当时已惘然。",
    "url": "https://baike.baidu.com/item/锦瑟",
    "inProgress": false
  },
  {
    "title": "登高",
    "author": "【唐】杜甫",
    "foreword": "",
    "content": "风急天高猿啸哀，渚清沙白鸟飞回。\n无边落木萧萧下，不尽长江滚滚来。\n万里悲秋常作客，百年多病独登台。\n艰难苦恨繁霜鬓，潦倒新停浊酒杯。",
    "url": "https://baike.baidu.com/item/登高/7605079",
    "inProgress": false
  },
  {
    "title": "登金陵凤凰台",
    "author": "【唐】李白",
    "foreword": "",
    "content": "凤凰台上凤凰游，凤去台空江自流。\n吴宫花草埋幽径，晋代衣冠成古丘。\n三山半落青天外，二水中分白鹭洲。\n总为浮云能蔽日，长安不见使人愁。",
    "url": "https://baike.baidu.com/item/登金陵凤凰台",
    "inProgress": false
  },
  {
    "title": "蜀相",
    "author": "【唐】杜甫",
    "foreword": "",
    "content": "丞相祠堂何处寻，锦官城外柏森森。\n映阶碧草自春色，隔叶黄鹂空好音。\n三顾频烦天下计，两朝开济老臣心。\n出师未捷身先死，长使英雄泪满襟。",
    "url": "https://baike.baidu.com/item/蜀相/160949",
    "inProgress": false
  },
  {
    "title": "自嘲",
    "author": "近代 - 鲁迅",
    "foreword": "",
    "content": "运交华盖欲何求，未敢翻身已碰头。\n破帽遮颜过闹市，漏船载酒泛中流。\n横眉冷对千夫指，俯首甘为孺子牛。\n躲进小楼成一统，管他冬夏与春秋。",
    "url": "",
    "inProgress": false
  },
  {
    "title": "离思五首·其四",
    "author": "【唐】元稹",
    "foreword": "",
    "content": "曾经沧海难为水，除却巫山不是云。\n取次花丛懒回顾，半缘修道半缘君。",
    "url": "",
    "inProgress": false
  },
  {
    "title": "送友人",
    "author": "【唐】李白",
    "foreword": "",
    "content": "青山横北郭，白水绕东城。\n此地一为别，孤蓬万里征。\n浮云游子意，落日故人情。\n挥手自兹去，萧萧班马鸣。",
    "url": "",
    "inProgress": false
  },
  {
    "title": "终南别业",
    "author": "【唐】王维",
    "foreword": "",
    "content": "中岁颇好道，晚家南山陲。\n兴来每独往，胜事空自知。\n行到水穷处，坐看云起时。\n偶然值林叟，谈笑无还期。",
    "url": "",
    "inProgress": false
  },
  {
    "title": "月夜忆舍弟",
    "author": "【唐】杜甫",
    "foreword": "",
    "content": "戍鼓断人行，边秋一雁声。\n露从今夜白，月是故乡明。\n有弟皆分散，无家问死生。\n寄书长不达，况乃未休兵。",
    "url": "",
    "inProgress": false
  },
  {
    "title": "自题小像",
    "author": "近代 - 鲁迅",
    "foreword": "",
    "content": "灵台无计逃神矢，风雨如磐暗故园。\n寄意寒星荃不察，我以我血荐轩辕。",
    "url": "",
    "inProgress": false
  },
  {
    "title": "正月十五夜",
    "author": "【唐】苏味道",
    "foreword": "",
    "content": "火树银花合，星桥铁锁开。\n暗尘随马去，明月逐人来。\n游妓皆秾李，行歌尽落梅。\n金吾不禁夜，玉漏莫相催。",
    "url": "https://baike.baidu.com/item/正月十五夜/233086",
    "inProgress": false
  },
  {
    "title": "塞下曲",
    "author": "【唐】李白",
    "foreword": "",
    "content": "五月天山雪，无花只有寒。\n笛中闻折柳，春色未曾看。\n晓战随金鼓，宵眠抱玉鞍。\n愿将腰下剑，直为斩楼兰。",
    "url": "https://so.gushiwen.org/shiwenv_8c19637abf6f.aspx",
    "inProgress": false
  },
  {
    "title": "神童诗 节选",
    "author": "【宋】汪洙",
    "foreword": "",
    "content": "天子重英豪，文章教尔曹。\n万般皆下品，惟有读书高。\n少小须勤学，文章可立身。\n满朝朱紫贵，尽是读书人。\n学问勤中得，萤窗万卷书。\n三冬今足用，谁笑腹空虚。\n自小多才学，平生志气高。\n别人怀宝剑，我有笔如刀。",
    "url": "https://baike.baidu.com/item/神童诗",
    "inProgress": false
  },
  {
    "title": "三衢道中",
    "author": "宋·曾几",
    "foreword": "",
    "content": "梅子黄时日日晴，小溪泛尽却山行。\n绿阴不减来时路，添得黄鹂四五声。",
    "url": "",
    "inProgress": false
  },
  {
    "title": "房兵曹胡马诗",
    "author": "【唐】杜甫",
    "foreword": "",
    "content": "胡马大宛名，锋棱瘦骨成。\n竹批双耳峻，风入四蹄轻。\n所向无空阔，真堪托死生。\n骁腾有如此，万里可横行。",
    "url": "https://baike.baidu.com/item/房兵曹胡马诗/1215561?fromtitle=房兵曹胡马&fromid=2808018",
    "inProgress": false
  },
  {
    "title": "石壕吏",
    "author": "【唐】杜甫",
    "foreword": "",
    "content": "暮投石壕村，有吏夜捉人。老翁逾墙走，老妇出门看。\n吏呼一何怒，妇啼一何苦。听妇前致词，三男邺城戍。\n一男附书至，二男新战死。存者且偷生，死者长已矣。\n室中更无人，惟有乳下孙。有孙母未去，出入无完裙。\n老妪力虽衰，请从吏夜归。急应河阳役，犹得备晨炊。\n夜久语声绝，如闻泣幽咽。天明登前途，独与老翁别。",
    "url": "https://baike.baidu.com/item/石壕吏",
    "inProgress": false
  },
  {
    "title": "塞下曲·其二",
    "author": "【唐】卢纶",
    "foreword": "",
    "content": "林暗草惊风，将军夜引弓。\n平明寻白羽，没在石棱中。",
    "url": "https://baike.baidu.com/item/和张仆射塞下曲六首/12712371",
    "inProgress": false
  },
  {
    "title": "问刘十九",
    "author": "【唐】白居易",
    "foreword": "",
    "content": "绿蚁新醅酒，红泥小火炉。\n晚来天欲雪，能饮一杯无。",
    "url": "https://baike.baidu.com/item/问刘十九",
    "inProgress": false
  },
  {
    "title": "垓下歌",
    "author": "两汉：项羽",
    "foreword": "",
    "content": "力拔山兮气盖世。时不利兮骓不逝。\n骓不逝兮可奈何！虞兮虞兮奈若何！",
    "url": "",
    "inProgress": false
  },
  {
    "title": "李延年歌",
    "author": "两汉：李延年",
    "foreword": "",
    "content": "北方有佳人，绝世而独立。\n一顾倾人城，再顾倾人国。\n宁不知倾城与倾国？佳人难再得。",
    "url": "",
    "inProgress": false
  },
  {
    "title": "行行重行行",
    "author": "两汉：佚名",
    "foreword": "",
    "content": "行行重行行，与君生别离。\n相去万余里，各在天一涯。\n道路阻且长，会面安可知？\n胡马依北风，越鸟巢南枝。\n相去日已远，衣带日已缓。\n浮云蔽白日，游子不顾返。\n思君令人老，岁月忽已晚。\n弃捐勿复道，努力加餐饭。",
    "url": "",
    "inProgress": false
  },
  {
    "title": "春江花月夜",
    "author": "【唐】张若虚",
    "foreword": "",
    "content": "春江潮水连海平，海上明月共潮生。\n滟滟随波千万里，何处春江无月明！\n江流宛转绕芳甸，月照花林皆似霰。\n空里流霜不觉飞，汀上白沙看不见。\n江天一色无纤尘，皎皎空中孤月轮。\n江畔何人初见月？江月何年初照人？\n人生代代无穷已，江月年年只相似。\n不知江月待何人，但见长江送流水。\n白云一片去悠悠，青枫浦上不胜愁。\n谁家今夜扁舟子？何处相思明月楼？\n可怜楼上月徘徊，应照离人妆镜台。\n玉户帘中卷不去，捣衣砧上拂还来。\n此时相望不相闻，愿逐月华流照君。\n鸿雁长飞光不度，鱼龙潜跃水成文。\n昨夜闲潭梦落花，可怜春半不还家。\n江水流春去欲尽，江潭落月复西斜。\n斜月沉沉藏海雾，碣石潇湘无限路。\n不知乘月几人归，落月摇情满江树。",
    "url": "",
    "inProgress": false
  },
  {
    "title": "绝句 - 江碧鸟逾白",
    "author": "【唐】杜甫",
    "foreword": "",
    "content": "江碧鸟逾白，山青花欲燃。\n今春看又过，何日是归年？",
    "url": "https://www.gushiwen.org/GuShiWen_655ac39abf.aspx",
    "inProgress": false
  },
  {
    "title": "春夜洛城闻笛",
    "author": "【唐】李白",
    "foreword": "",
    "content": "谁家玉笛暗飞声，散入春风满洛城。\n此夜曲中闻折柳，何人不起故园情。",
    "url": "https://so.gushiwen.org/shiwenv_be1894114330.aspx",
    "inProgress": false
  },
  {
    "title": "渡荆门送别",
    "author": "【唐】李白",
    "foreword": "",
    "content": "渡远荆门外，来从楚国游。\n山随平野尽，江入大荒流。\n月下飞天镜，云生结海楼。\n仍怜故乡水，万里送行舟。",
    "url": "",
    "inProgress": false
  },
  {
    "title": "登飞来峰",
    "author": "宋代: 王安石",
    "foreword": "",
    "content": "飞来山上千寻塔，闻说鸡鸣见日升。\n不畏浮云遮望眼，自缘身在最高层。",
    "url": "https://so.gushiwen.org/shiwenv_4a272f472fee.aspx",
    "inProgress": false
  },
  {
    "title": "陋室铭",
    "author": "唐·刘禹锡",
    "foreword": "",
    "content": "山不在高，有仙则名。\n水不在深，有龙则灵。\n斯是陋室，惟吾德馨。\n苔痕上阶绿，草色入帘青。\n谈笑有鸿儒，往来无白丁。\n可以调素琴，阅金经。\n无丝竹之乱耳，无案牍之劳形。\n南阳诸葛庐，西蜀子云亭。\n孔子云：“何陋之有？”",
    "url": "",
    "inProgress": false
  },
  {
    "title": "虞美人·春花秋月何时了",
    "author": "五代·李煜",
    "foreword": "",
    "content": "春花秋月何时了，往事知多少？\n小楼昨夜又东风，故国不堪回首月明中！\n雕栏玉砌应犹在，只是朱颜改。\n问君能有几多愁？恰似一江春水向东流。",
    "url": "",
    "inProgress": true
  },
  {
    "title": "相见欢",
    "author": "五代: 李煜",
    "foreword": "",
    "content": "无言独上西楼，月如钩。寂寞梧桐深院锁清秋。\n剪不断，理还乱，是离愁。别是一般滋味在心头。",
    "url": "https://so.gushiwen.org/shiwenv_804144e6b0dd.aspx",
    "inProgress": true
  },
  {
    "title": "雨霖铃·寒蝉凄切",
    "author": "【北宋】柳永",
    "foreword": "",
    "content": "寒蝉凄切，对长亭晚，骤雨初歇。\n都门帐饮无绪，留恋处，兰舟催发。\n执手相看泪眼，竟无语凝噎。\n念去去，千里烟波，暮霭沉沉楚天阔。\n多情自古伤离别，更那堪冷落清秋节！\n今宵酒醒何处？杨柳岸，晓风残月。\n此去经年，应是良辰好景虚设。\n便纵有千种风情，更与何人说？",
    "url": "https://baike.baidu.com/item/雨霖铃·寒蝉凄切",
    "inProgress": true
  },
  {
    "title": "鹊桥仙·纤云弄巧",
    "author": "宋·秦观",
    "foreword": "秦观，被尊为婉约派一代词宗，北宋文学家、词人。他与黄庭坚、晁补之、张耒号称为“苏门四学士”，颇得苏轼赏识。因秦观屡得名师指点，又常与同道切磋，兼之天赋才情，所以他的文学成就灿然可观。",
    "content": "纤云弄巧，飞星传恨。\n银汉迢迢暗度，金风玉露一相逢，便胜却人间无数。\n柔情似水，佳期如梦。\n忍顾鹊桥归路，两情若是久长时，又岂在朝朝暮暮？",
    "url": "",
    "inProgress": true
  },
  {
    "title": "长相思·山一程",
    "author": "清 - 纳兰性德",
    "foreword": "",
    "content": "山一程，水一程，身向榆关那畔行，夜深千帐灯。\n风一更，雪一更，聒碎乡心梦不成，故园无此声。",
    "url": "",
    "inProgress": true
  },
  {
    "title": "清平调 三首",
    "author": "【唐】李白",
    "foreword": "",
    "content": "云想衣裳花想容，春风拂槛露华浓。\n若非群玉山头见，会向瑶台月下逢。\n一枝红艳露凝香，云雨巫山枉断肠。\n借问汉宫谁得似，可怜飞燕倚新妆。\n名花倾国两相欢，常得君王带笑看。\n解释春风无限恨，沉香亭北倚栏杆。",
    "url": "https://so.gushiwen.org/shiwenv_170df91879a2.aspx",
    "inProgress": true
  },
  {
    "title": "水调歌头·游泳",
    "author": "近现代：毛泽东",
    "foreword": "",
    "content": "才饮长沙水，又食武昌鱼。\n万里长江横渡，极目楚天舒。\n不管风吹浪打，胜似闲庭信步，今日得宽馀。\n子在川上曰：逝者如斯夫！\n风樯动，龟蛇静，起宏图。\n一桥飞架南北，天堑变通途。\n更立西江石壁，截断巫山云雨，高峡出平湖。\n神女应无恙，当惊世界殊。",
    "url": "https://baike.baidu.com/item/水调歌头·游泳",
    "inProgress": true
  },
  {
    "title": "秋词",
    "author": "【唐】刘禹锡",
    "foreword": "",
    "content": "自古逢秋悲寂寥，我言秋日胜春朝。\n晴空一鹤排云上，便引诗情到碧霄。",
    "url": "",
    "inProgress": true
  },
  {
    "title": "寒菊",
    "author": "【宋】郑思肖",
    "foreword": "",
    "content": "花开不并百花丛，独立疏篱趣未穷。\n宁可枝头抱香死，何曾吹落北风中。",
    "url": "",
    "inProgress": true
  },
  {
    "title": "梅花绝句·其一",
    "author": "【宋】陆游",
    "foreword": "",
    "content": "闻道梅花坼晓风，雪堆遍满四山中。\n何方可化身千亿，一树梅花一放翁。",
    "url": "",
    "inProgress": true
  },
  {
    "title": "宿新市徐公店",
    "author": "【宋】杨万里",
    "foreword": "",
    "content": "篱落疏疏一径深，树头花落未成阴。\n儿童急走追黄蝶，飞入菜花无处寻。",
    "url": "https://baike.baidu.com/item/宿新市徐公店二首",
    "inProgress": true
  },
  {
    "title": "卖炭翁",
    "author": "唐·白居易",
    "foreword": "",
    "content": "卖炭翁，伐薪烧炭南山中。\n满面尘灰烟火色，两鬓苍苍十指黑。\n卖炭得钱何所营？身上衣裳口中食。\n可怜身上衣正单，心忧炭贱愿天寒。\n夜来城外一尺雪，晓驾炭车辗冰辙。\n牛困人饥日已高，市南门外泥中歇。\n翩翩两骑来是谁？黄衣使者白衫儿。\n手把文书口称敕，回车叱牛牵向北。\n一车炭，千余斤，宫使驱将惜不得。\n半匹红绡一丈绫，系向牛头充炭直。",
    "url": "",
    "inProgress": true
  },
  {
    "title": "韩冬郎既席为诗 其一",
    "author": "唐-李商隐",
    "foreword": "",
    "content": "十岁裁诗走马成，冷灰残烛动离情。\n桐花万里丹山路，雏凤清于老凤声。",
    "url": "https://baike.baidu.com/item/韩冬郎即席为诗，相送一座尽惊%E3%80%82他日余方追/14710790",
    "inProgress": true
  },
  {
    "title": "如梦令·昨夜雨疏风骤",
    "author": "【南宋】李清照",
    "foreword": "李清照，宋代女词人，婉约词派代表，有“千古第一才女”之称。所作词，前期多写其悠闲生活，后期多悲叹身世，情调感伤。",
    "content": "昨夜雨疏风骤，浓睡不消残酒。\n试问卷帘人，却道海棠依旧。\n知否，知否？应是绿肥红瘦。",
    "url": "https://baike.baidu.com/item/如梦令·昨夜雨疏风骤",
    "inProgress": true
  },
  {
    "title": "一剪梅·红藕香残玉簟秋",
    "author": "【南宋】李清照",
    "foreword": "",
    "content": "红藕香残玉簟秋，轻解罗裳，独上兰舟。\n云中谁寄锦书来，雁字回时，月满西楼。\n花自飘零水自流，一种相思，两处闲愁。\n此情无计可消除，才下眉头，却上心头。",
    "url": "https://baike.baidu.com/item/一剪梅·红藕香残玉簟秋",
    "inProgress": true
  },
  {
    "title": "蝶恋花·春景",
    "author": "【宋】苏轼",
    "foreword": "",
    "content": "花褪残红青杏小。燕子飞时，绿水人家绕。\n枝上柳绵吹又少。天涯何处无芳草！\n墙里秋千墙外道。墙外行人，墙里佳人笑。\n笑渐不闻声渐悄。多情却被无情恼。",
    "url": "",
    "inProgress": true
  },
  {
    "title": "临江仙·梦后楼台高锁",
    "author": "【宋】晏几道",
    "foreword": "",
    "content": "梦后楼台高锁，酒醒帘幕低垂。\n去年春恨却来时。落花人独立，微雨燕双飞。\n记得小蘋初见，两重心字罗衣。\n琵琶弦上说相思。当时明月在，曾照彩云归。",
    "url": "",
    "inProgress": true
  },
  {
    "title": "苏幕遮·怀旧",
    "author": "【宋】范仲淹",
    "foreword": "",
    "content": "碧云天，黄叶地。秋色连波，波上寒烟翠。\n山映斜阳天接水。芳草无情，更在斜阳外。\n黯乡魂，追旅思。夜夜除非，好梦留人睡。\n明月楼高休独倚。酒入愁肠，化作相思泪。",
    "url": "",
    "inProgress": true
  },
  {
    "title": "丑奴儿·书博山道中壁",
    "author": "【宋】辛弃疾",
    "foreword": "",
    "content": "少年不识愁滋味，爱上层楼。\n爱上层楼。为赋新词强说愁。\n而今识尽愁滋味，欲说还休。\n欲说还休。却道天凉好个秋。",
    "url": "",
    "inProgress": true
  },
  {
    "title": "卜算子·我住长江头",
    "author": "【宋】李之仪",
    "foreword": "",
    "content": "我住长江头，君住长江尾。\n日日思君不见君，共饮长江水。\n此水几时休，此恨何时已。\n只愿君心似我心，定不负相思意。",
    "url": "",
    "inProgress": true
  },
  {
    "title": "蝶恋花·庭院深深深几许",
    "author": "【宋】欧阳修",
    "foreword": "",
    "content": "庭院深深深几许，杨柳堆烟，帘幕无重数。\n玉勒雕鞍游冶处，楼高不见章台路。\n雨横风狂三月暮，门掩黄昏，无计留春住。\n泪眼问花花不语，乱红飞过秋千去。",
    "url": "",
    "inProgress": true
  },
  {
    "title": "山坡羊·骊山怀古",
    "author": "元代: 张养浩",
    "foreword": "",
    "content": "骊山四顾，阿房一炬，当时奢侈今何处？\n只见草萧疏，水萦纡。至今遗恨迷烟树。\n列国周齐秦汉楚，赢，都变做了土；输，都变做了土。",
    "url": "https://so.gushiwen.org/shiwenv_614c91077b60.aspx",
    "inProgress": true
  },
  {
    "title": "无题·昨夜星辰昨夜风",
    "author": "【唐】李商隐",
    "foreword": "",
    "content": "昨夜星辰昨夜风，画楼西畔桂堂东。\n身无彩凤双飞翼，心有灵犀一点通。\n隔座送钩春酒暖，分曹射覆蜡灯红。\n嗟余听鼓应官去，走马兰台类转蓬。",
    "url": "https://baike.baidu.com/item/无题二首/4597104",
    "inProgress": true
  },
  {
    "title": "劝学诗",
    "author": "【南宋】朱熹",
    "foreword": "",
    "content": "少年易老学难成，一寸光阴不可轻。\n未觉池塘春草梦，阶前梧叶已秋声。",
    "url": "https://baike.baidu.com/item/劝学诗/13981686#viewPageContent",
    "inProgress": true
  },
  {
    "title": "夏日南亭怀辛大",
    "author": "【唐】孟浩然",
    "foreword": "",
    "content": "山光忽西落，池月渐东上。\n散发乘夕凉，开轩卧闲敞。\n荷风送香气，竹露滴清响。\n欲取鸣琴弹，恨无知音赏。\n感此怀故人，中宵劳梦想。",
    "url": "https://baike.baidu.com/item/夏日南亭怀辛大",
    "inProgress": true
  },
  {
    "title": "青阳度·青荷盖绿水",
    "author": "乐府诗集",
    "foreword": "",
    "content": "青荷盖绿水，芙蓉披红鲜。\n下有并根藕，上生并目莲。",
    "url": "https://baike.baidu.com/item/青阳度·青荷盖绿水",
    "inProgress": true
  },
  {
    "title": "采莲曲二首 其一",
    "author": "【唐】王昌龄",
    "foreword": "",
    "content": "吴姬越艳楚王妃，争弄莲舟水湿衣。\n来时浦口花迎入，采罢江头月送归。",
    "url": "https://baike.baidu.com/item/采莲曲二首/",
    "inProgress": true
  },
  {
    "title": "采莲曲二首 其二",
    "author": "【唐】王昌龄",
    "foreword": "",
    "content": "荷叶罗裙一色裁，芙蓉向脸两边开。\n乱入池中看不见，闻歌始觉有人来。",
    "url": "https://baike.baidu.com/item/采莲曲二首/",
    "inProgress": true
  },
  {
    "title": "杂诗 其一 节选",
    "author": "东晋 - 陶渊明",
    "foreword": "",
    "content": "人生无根蒂，飘如陌上尘。\n分散逐风转，此已非常身。\n落地为兄弟，何必骨肉亲！\n得欢当作乐，斗酒聚比邻。\n盛年不重来，一日难再晨。\n及时当勉励，岁月不待人。",
    "url": "https://baike.baidu.com/item/杂诗/1688007",
    "inProgress": true
  },
  {
    "title": "华阴东泉同张处士诣藏律师兼简县内同官因寄齐中书",
    "author": "【唐】李益",
    "foreword": "",
    "content": "哲匠熙百工，日月被光泽。\n大国本多士，荆岑无遗璧。",
    "url": "https://so.gushiwen.org/shiwenv_a62ba0059634.aspx",
    "inProgress": true
  },
  {
    "title": "杂诗 其一 节选",
    "author": "东晋 - 陶渊明",
    "foreword": "",
    "content": "盛年不重来，一日难再晨。\n及时当勉励，岁月不待人。",
    "url": "",
    "inProgress": true
  },
  {
    "title": "舟夜书所见",
    "author": "清·查慎行",
    "foreword": "",
    "content": "月黑见渔灯，孤光一点萤。\n微微风簇浪，散作满河星。",
    "url": "",
    "inProgress": true
  },
  {
    "title": "夜书所见",
    "author": "宋·叶绍翁",
    "foreword": "",
    "content": "萧萧梧叶送寒声，江上秋风动客情。\n知有儿童挑促织，夜深篱落一灯明。",
    "url": "",
    "inProgress": true
  },
  {
    "title": "春日忆李白",
    "author": "【唐】杜甫",
    "foreword": "成语：春树暮云",
    "content": "白也诗无敌，飘然思不群。\n清新庾开府，俊逸鲍参军。\n渭北春天树，江东日暮云。\n何时一樽酒，重与细论文。",
    "url": "https://baike.baidu.com/item/春日忆李白",
    "inProgress": true
  },
  {
    "title": "冬夜读书示子聿(yù)",
    "author": "【宋】陆游",
    "foreword": "",
    "content": "古人学问无遗力，少壮工夫老始成。\n纸上得来终觉浅，绝知此事要躬行。",
    "url": "",
    "inProgress": true
  },
  {
    "title": "采薇(节选)",
    "author": "先秦：佚名",
    "foreword": "",
    "content": "昔我往矣，杨柳依依。\n今我来思，雨雪霏霏。\n行道迟迟，载渴载饥。\n我心悲伤，莫知我哀！",
    "url": "",
    "inProgress": true
  },
  {
    "title": "青青河畔草",
    "author": "两汉：佚名",
    "foreword": "",
    "content": "青青河畔草，郁郁园中柳。\n盈盈楼上女，皎皎当窗牖。",
    "url": "",
    "inProgress": true
  },
  {
    "title": "渔家傲·秋思",
    "author": "宋代: 范仲淹",
    "foreword": "",
    "content": "塞下秋来风景异，衡阳雁去无留意。\n四面边声连角起，千嶂里，长烟落日孤城闭。\n浊酒一杯家万里，燕然未勒归无计。\n羌管悠悠霜满地，人不寐，将军白发征夫泪。",
    "url": "https://so.gushiwen.org/shiwenv_76a124fc2fb8.aspx",
    "inProgress": true
  },
  {
    "title": "渔家傲·天接云涛连晓雾",
    "author": "【宋】李清照",
    "foreword": "",
    "content": "天接云涛连晓雾，星河欲转千帆舞。\n仿佛梦魂归帝所。闻天语，殷勤问我归何处。\n我报路长嗟日暮，学诗谩有惊人句。\n九万里风鹏正举。风休住，蓬舟吹取三山去！",
    "url": "https://so.gushiwen.org/shiwenv_f547ff97e13f.aspx",
    "inProgress": true
  },
  {
    "title": "满江红·小住京华",
    "author": "现代 - 秋瑾",
    "foreword": "",
    "content": "小住京华，早又是，中秋佳节。\n为篱下，黄花开遍，秋容如拭。\n四面歌残终破楚，八年风味徒思浙。\n苦将侬，强派作蛾眉，殊未屑！\n身不得，男儿列。心却比，男儿烈！\n算平生肝胆，因人常热。\n俗子胸襟谁识我？英雄末路当磨折。\n莽红尘，何处觅知音？青衫湿！",
    "url": "",
    "inProgress": true
  },
  {
    "title": "静女",
    "author": "先秦·佚名",
    "foreword": "",
    "content": "静女其姝，俟我于城隅。\n爱而不见，搔首踟蹰。\n静女其娈，贻我彤管。\n彤管有炜，说怿女美。\n自牧归荑，洵美且异。\n匪女之为美，美人之贻。",
    "url": "",
    "inProgress": true
  },
  {
    "title": "无衣",
    "author": "先秦·佚名",
    "foreword": "",
    "content": "岂曰无衣？与子同袍。王于兴师，修我戈矛。与子同仇！\n岂曰无衣？与子同泽。王于兴师，修我矛戟。与子偕作！\n岂曰无衣？与子同裳。王于兴师，修我甲兵。与子偕行！",
    "url": "",
    "inProgress": true
  },
  {
    "title": "涉江采芙蓉",
    "author": "两汉·佚名",
    "foreword": "",
    "content": "涉江采芙蓉，兰泽多芳草。\n采之欲遗谁，所思在远道。\n还顾望旧乡，长路漫浩浩。\n同心而离居，忧伤以终老。",
    "url": "",
    "inProgress": true
  },
  {
    "title": "归园田居（其一）",
    "author": "魏晋·陶渊明",
    "foreword": "",
    "content": "少无适俗韵，性本爱丘山。\n误落尘网中，一去三十年。\n羁鸟恋旧林，池鱼思故渊。\n开荒南野际，守拙归园田。\n方宅十余亩，草屋八九间。\n榆柳荫后檐，桃李罗堂前。\n暧暧远人村，依依墟里烟。\n狗吠深巷中，鸡鸣桑树颠。\n户庭无尘杂，虚室有余闲。\n久在樊笼里，复得返自然。",
    "url": "",
    "inProgress": true
  },
  {
    "title": "拟行路难·其四",
    "author": "南北朝·鲍照",
    "foreword": "",
    "content": "泻水置平地，各自东西南北流。\n人生亦有命，安能行叹复坐愁？\n酌酒以自宽，举杯断绝歌路难。\n心非木石岂无感？吞声踯躅不敢言。",
    "url": "",
    "inProgress": true
  },
  {
    "title": "客至",
    "author": "唐·杜甫",
    "foreword": "",
    "content": "舍南舍北皆春水，但见群鸥日日来。\n花径不曾缘客扫，蓬门今始为君开。\n盘飧市远无兼味，樽酒家贫只旧醅。\n肯与邻翁相对饮，隔篱呼取尽馀杯。",
    "url": "",
    "inProgress": true
  },
  {
    "title": "登岳阳楼",
    "author": "唐·杜甫",
    "foreword": "",
    "content": "昔闻洞庭水，今上岳阳楼。\n吴楚东南坼，乾坤日夜浮。\n亲朋无一字，老病有孤舟。\n戎马关山北，凭轩涕泗流。",
    "url": "",
    "inProgress": true
  },
  {
    "title": "李凭箜篌引",
    "author": "唐·李贺",
    "foreword": "",
    "content": "吴丝蜀桐张高秋，空山凝云颓不流。\n江娥啼竹素女愁，李凭中国弹箜篌。\n昆山玉碎凤凰叫，芙蓉泣露香兰笑。\n十二门前融冷光，二十三丝动紫皇。\n女娲炼石补天处，石破天惊逗秋雨。\n梦入神山教神妪，老鱼跳波瘦蛟舞。\n吴质不眠倚桂树，露脚斜飞湿寒兔。",
    "url": "",
    "inProgress": true
  },
  {
    "title": "菩萨蛮·小山重叠金明灭",
    "author": "唐·温庭筠",
    "foreword": "",
    "content": "小山重叠金明灭，鬓云欲度香腮雪。\n懒起画蛾眉，弄妆梳洗迟。\n照花前后镜，花面交相映。\n新帖绣罗襦，双双金鹧鸪。",
    "url": "",
    "inProgress": true
  },
  {
    "title": "望海潮·东南形胜",
    "author": "宋·柳永",
    "foreword": "",
    "content": "东南形胜，三吴都会，钱塘自古繁华，\n烟柳画桥，风帘翠幕，参差十万人家。\n云树绕堤沙，怒涛卷霜雪，天堑无涯。\n市列珠玑，户盈罗绮，竞豪奢。\n重湖叠巘清嘉。有三秋桂子，十里荷花。\n羌管弄晴，菱歌泛夜，嬉嬉钓叟莲娃。\n千骑拥高牙。乘醉听箫鼓，吟赏烟霞。\n异日图将好景，归去凤池夸。",
    "url": "",
    "inProgress": true
  },
  {
    "title": "桂枝香·金陵怀古",
    "author": "宋·王安石",
    "foreword": "",
    "content": "登临送目，正故国晚秋，天气初肃。\n千里澄江似练，翠峰如簇。\n征帆去棹残阳里，背西风，酒旗斜矗。\n彩舟云淡，星河鹭起，画图难足。\n念往昔，繁华竞逐，叹门外楼头，悲恨相续。\n千古凭高对此，谩嗟荣辱。\n六朝旧事随流水，但寒烟衰草凝绿。\n至今商女，时时犹唱，后庭遗曲。",
    "url": "",
    "inProgress": true
  },
  {
    "title": "江城子·乙卯二十日夜记梦",
    "author": "宋·苏轼",
    "foreword": "",
    "content": "十年生死两茫茫，不思量，自难忘。\n千里孤坟，无处话凄凉。\n纵使相逢应不识，尘满面，鬓如霜。\n夜来幽梦忽还乡，小轩窗，正梳妆。\n相顾无言，惟有泪千行。\n料得年年肠断处，明月夜，短松冈。",
    "url": "",
    "inProgress": true
  },
  {
    "title": "登快阁",
    "author": "宋·黄庭坚",
    "foreword": "",
    "content": "痴儿了却公家事，快阁东西倚晚晴。\n落木千山天远大，澄江一道月分明。\n朱弦已为佳人绝，青眼聊因美酒横。\n万里归船弄长笛，此心吾与白鸥盟。",
    "url": "https://so.gushiwen.org/shiwenv_8545428012cd.aspx",
    "inProgress": true
  },
  {
    "title": "苏幕遮",
    "author": "【北宋】周邦彦",
    "foreword": "",
    "content": "燎沉香，消溽暑。鸟雀呼晴，侵晓窥檐语。\n叶上初阳干宿雨。水面清圆，一一风荷举。\n故乡遥，何日去。家住吴门，久作长安旅。\n五月渔郎相忆否。小楫轻舟，梦入芙蓉浦。",
    "url": "",
    "inProgress": true
  },
  {
    "title": "声声慢·寻寻觅觅",
    "author": "【南宋】李清照",
    "foreword": "",
    "content": "寻寻觅觅，冷冷清清，凄凄惨惨戚戚。\n乍暖还寒时候，最难将息。\n三杯两盏淡酒，怎敌他晓来风急？\n雁过也，正伤心，却是旧时相识。\n满地黄花堆积。憔悴损，如今有谁堪摘？\n守著窗儿独自，怎生得黑？\n梧桐更兼细雨，到黄昏、点点滴滴。\n这次第，怎一个愁字了得！",
    "url": "https://baike.baidu.com/item/声声慢·寻寻觅觅",
    "inProgress": true
  },
  {
    "title": "念奴娇·过洞庭",
    "author": "宋·张孝祥",
    "foreword": "",
    "content": "洞庭青草，近中秋，更无一点风色。\n玉鉴琼田三万顷，着我扁舟一叶。\n素月分辉，明河共影，表里俱澄澈。\n悠然心会，妙处难与君说。\n应念岭表经年，孤光自照，肝胆皆冰雪。\n短发萧骚襟袖冷，稳泛沧溟空阔。\n尽挹西江，细斟北斗，万象为宾客。\n扣舷独啸，不知今夕何夕。",
    "url": "",
    "inProgress": true
  },
  {
    "title": "贺新郎",
    "author": "宋·刘克庄",
    "foreword": "",
    "content": "国脉微如缕。问长缨，何时入手，缚将戎主。\n未必人间无好汉，谁与宽些尺度。\n试看取，当年韩五。\n岂有谷城公付授，也不干，曾遇骊山母。\n谈笑起，两河路。\n少时棋柝曾联句。叹而今，登楼揽镜，事机频误。\n闻说北风吹面急，边上冲梯屡舞。\n君莫道，投鞭虚语。\n自古一贤能制难，有金汤，便可无张许。\n快投笔，莫题柱。",
    "url": "",
    "inProgress": true
  },
  {
    "title": "扬州慢·淮左名都",
    "author": "宋·姜夔",
    "foreword": "",
    "content": "淮左名都，竹西佳处，解鞍少驻初程。\n过春风十里。尽荠麦青青。\n自胡马窥江去后，废池乔木，犹厌言兵。\n渐黄昏，清角吹寒。都在空城。\n杜郎俊赏，算而今、重到须惊。\n纵豆蔻词工，青楼梦好，难赋深情。\n二十四桥仍在，波心荡、冷月无声。\n念桥边红药，年年知为谁生。",
    "url": "",
    "inProgress": true
  },
  {
    "title": "长亭送别",
    "author": "元·王实甫",
    "foreword": "",
    "content": "碧云天，黄花地，西风紧，北雁南飞。\n晓来谁染霜林醉？总是离人泪。",
    "url": "",
    "inProgress": true
  },
  {
    "title": "朝天子·咏喇叭",
    "author": "明·王磐",
    "foreword": "",
    "content": "喇叭，唢呐，曲儿小腔儿大。\n官船来往乱如麻，全仗你抬声价。\n军听了军愁，民听了民怕。哪里去辨甚么真共假？\n眼见的吹翻了这家，吹伤了那家，只吹的水尽鹅飞罢！",
    "url": "https://so.gushiwen.org/shiwenv_dff01ff4925b.aspx",
    "inProgress": true
  },
  {
    "title": "蜀道难",
    "author": "唐·李白",
    "foreword": "",
    "content": "噫吁嚱，危乎高哉！\n蜀道之难，难于上青天！\n蚕丛及鱼凫，开国何茫然！\n尔来四万八千岁，不与秦塞通人烟。\n西当太白有鸟道，可以横绝峨眉巅。\n地崩山摧壮士死，然后天梯石栈相钩连。\n上有六龙回日之高标，下有冲波逆折之回川。\n黄鹤之飞尚不得过，猿猱欲度愁攀援。\n青泥何盘盘，百步九折萦岩峦。\n扪参历井仰胁息，以手抚膺坐长叹。\n问君西游何时还？畏途巉岩不可攀。\n但见悲鸟号古木，雄飞雌从绕林间。\n又闻子规啼夜月，愁空山。\n蜀道之难,难于上青天，使人听此凋朱颜！\n连峰去天不盈尺，枯松倒挂倚绝壁。\n飞湍瀑流争喧豗，砯崖转石万壑雷。\n其险也如此，嗟尔远道之人胡为乎来哉！\n剑阁峥嵘而崔嵬，一夫当关，万夫莫开。\n所守或匪亲，化为狼与豺。\n朝避猛虎，夕避长蛇；磨牙吮血，杀人如麻。\n锦城虽云乐，不如早还家。\n蜀道之难，难于上青天，侧身西望长咨嗟！",
    "url": "",
    "inProgress": true
  },
  {
    "title": "梦游天姥吟留别",
    "author": "唐·李白",
    "foreword": "",
    "content": "海客谈瀛洲，烟涛微茫信难求；\n越人语天姥，云霞明灭或可睹。\n天姥连天向天横，势拔五岳掩赤城。\n天台四万八千丈，对此欲倒东南倾。\n我欲因之梦吴越，一夜飞度镜湖月。\n湖月照我影，送我至剡溪。\n谢公宿处今尚在，渌水荡漾清猿啼。\n脚著谢公屐，身登青云梯。\n半壁见海日，空中闻天鸡。\n千岩万转路不定，迷花倚石忽已暝。\n熊咆龙吟殷岩泉，栗深林兮惊层巅。\n云青青兮欲雨，水澹澹兮生烟。\n列缺霹雳，丘峦崩摧。\n洞天石扉，訇然中开。\n青冥浩荡不见底，日月照耀金银台。\n霓为衣兮风为马，云之君兮纷纷而来下。\n虎鼓瑟兮鸾回车，仙之人兮列如麻。\n忽魂悸以魄动，恍惊起而长嗟。\n惟觉时之枕席，失向来之烟霞。\n世间行乐亦如此，古来万事东流水。\n别君去兮何时还？\n且放白鹿青崖间，须行即骑访名山。\n安能摧眉折腰事权贵，使我不得开心颜！",
    "url": "https://so.gushiwen.org/shiwenv_05e2f6fc757c.aspx",
    "inProgress": true
  },
  {
    "title": "燕歌行",
    "author": "唐·高适",
    "foreword": "",
    "content": "汉家烟尘在东北，汉将辞家破残贼。\n男儿本自重横行，天子非常赐颜色。\n摐金伐鼓下榆关，旌旆逶迤碣石间。\n校尉羽书飞瀚海，单于猎火照狼山。\n山川萧条极边土，胡骑凭陵杂风雨。\n战士军前半死生，美人帐下犹歌舞。\n大漠穷秋塞草腓，孤城落日斗兵稀。\n身当恩遇恒轻敌，力尽关山未解围。\n铁衣远戍辛勤久，玉箸应啼别离后。\n少妇城南欲断肠，征人蓟北空回首。\n边庭飘飖那可度，绝域苍茫更何有。\n杀气三时作阵云，寒声一夜传刁斗。\n相看白刃血纷纷，死节从来岂顾勋。\n君不见沙场征战苦，至今犹忆李将军。",
    "url": "",
    "inProgress": true
  },
  {
    "title": "琵琶行",
    "author": "【唐】白居易",
    "foreword": "元和十年，予左迁九江郡司马。明年秋，送客湓浦口，闻舟中夜弹琵琶者，听其音，铮铮然有京都声。问其人，本长安倡女，尝学琵琶于穆、曹二善才，年长色衰，委身为贾人妇。遂命酒，使快弹数曲。曲罢悯然，自叙少小时欢乐事，今漂沦憔悴，转徙于江湖间。予出官二年，恬然自安，感斯人言，是夕始觉有迁谪意。因为长句，歌以赠之，凡六百一十六言，命曰《琵琶行》。",
    "content": "浔阳江头夜送客，枫叶荻花秋瑟瑟。\n主人下马客在船，举酒欲饮无管弦。\n醉不成欢惨将别，别时茫茫江浸月。\n忽闻水上琵琶声，主人忘归客不发。\n寻声暗问弹者谁？琵琶声停欲语迟。\n移船相近邀相见，添酒回灯重开宴。\n千呼万唤始出来，犹抱琵琶半遮面。\n转轴拨弦三两声，未成曲调先有情。\n弦弦掩抑声声思，似诉平生不得志。\n低眉信手续续弹，说尽心中无限事。\n轻拢慢捻抹复挑，初为霓裳后六幺。\n大弦嘈嘈如急雨，小弦切切如私语。\n嘈嘈切切错杂弹，大珠小珠落玉盘。\n间关莺语花底滑，幽咽泉流冰下难。\n冰泉冷涩弦凝绝，凝绝不通声暂歇。\n别有幽愁暗恨生，此时无声胜有声。\n银瓶乍破水浆迸，铁骑突出刀枪鸣\n曲终收拨当心画，四弦一声如裂帛。\n东船西舫悄无言，唯见江心秋月白。\n沉吟放拨插弦中，整顿衣裳起敛容。\n自言本是京城女，家在虾蟆陵下住。\n十三学得琵琶成，名属教坊第一部。\n曲罢曾教善才服，妆成每被秋娘妒。\n五陵年少争缠头，一曲红绡不知数。\n钿头银篦击节碎，血色罗裙翻酒污。\n今年欢笑复明年，秋月春风等闲度。\n弟走从军阿姨死，暮去朝来颜色故。\n门前冷落鞍马稀，老大嫁作商人妇。\n商人重利轻别离，前月浮梁买茶去。\n去来江口守空船，绕船月明江水寒。\n夜深忽梦少年事，梦啼妆泪红阑干。\n我闻琵琶已叹息，又闻此语重唧唧。\n同是天涯沦落人，相逢何必曾相识！\n我从去年辞帝京，谪居卧病浔阳城。\n浔阳地僻无音乐，终岁不闻丝竹声。\n住近湓江地低湿，黄芦苦竹绕宅生。\n其间旦暮闻何物？杜鹃啼血猿哀鸣。\n春江花朝秋月夜，往往取酒还独倾。\n岂无山歌与村笛？呕哑嘲哳难为听。\n今夜闻君琵琶语，如听仙乐耳暂明。\n莫辞更坐弹一曲，为君翻作琵琶行。\n感我此言良久立，却坐促弦弦转急。\n凄凄不似向前声，满座重闻皆掩泣。\n座中泣下谁最多？江州司马青衫湿。",
    "url": "",
    "inProgress": true
  },
  {
    "title": "长恨歌",
    "author": "【唐】白居易",
    "foreword": "",
    "content": "汉皇重色思倾国，御宇多年求不得。\n杨家有女初长成，养在深闺人未识。\n天生丽质难自弃，一朝选在君王侧。\n回眸一笑百媚生，六宫粉黛无颜色。\n春寒赐浴华清池，温泉水滑洗凝脂。\n侍儿扶起娇无力，始是新承恩泽时。\n云鬓花颜金步摇，芙蓉帐暖度春宵。\n春宵苦短日高起，从此君王不早朝。\n承欢侍宴无闲暇，春从春游夜专夜。\n后宫佳丽三千人，三千宠爱在一身。\n金屋妆成娇侍夜，玉楼宴罢醉和春。\n姊妹弟兄皆列土，可怜光彩生门户。\n遂令天下父母心，不重生男重生女。\n骊宫高处入青云，仙乐风飘处处闻。\n缓歌慢舞凝丝竹，尽日君王看不足。\n渔阳鼙鼓动地来，惊破霓裳羽衣曲。\n九重城阙烟尘生，千乘万骑西南行。\n翠华摇摇行复止，西出都门百余里。\n六军不发无奈何，宛转蛾眉马前死。\n花钿委地无人收，翠翘金雀玉搔头。\n君王掩面救不得，回看血泪相和流。\n黄埃散漫风萧索，云栈萦纡登剑阁。\n峨嵋山下少人行，旌旗无光日色薄。\n蜀江水碧蜀山青，圣主朝朝暮暮情。\n行宫见月伤心色，夜雨闻铃肠断声。\n天旋地转回龙驭，到此踌躇不能去。\n马嵬坡下泥土中，不见玉颜空死处。\n君臣相顾尽沾衣，东望都门信马归。\n归来池苑皆依旧，太液芙蓉未央柳。\n芙蓉如面柳如眉，对此如何不泪垂。\n春风桃李花开日，秋雨梧桐叶落时。\n西宫南内多秋草，落叶满阶红不扫。\n梨园弟子白发新，椒房阿监青娥老。\n夕殿萤飞思悄然，孤灯挑尽未成眠。\n迟迟钟鼓初长夜，耿耿星河欲曙天。\n鸳鸯瓦冷霜华重，翡翠衾寒谁与共。\n悠悠生死别经年，魂魄不曾来入梦。\n临邛道士鸿都客，能以精诚致魂魄。\n为感君王辗转思，遂教方士殷勤觅。\n排空驭气奔如电，升天入地求之遍。\n上穷碧落下黄泉，两处茫茫皆不见。\n忽闻海上有仙山，山在虚无缥渺间。\n楼阁玲珑五云起，其中绰约多仙子。\n中有一人字太真，雪肤花貌参差是。\n金阙西厢叩玉扃，转教小玉报双成。\n闻道汉家天子使，九华帐里梦魂惊。\n揽衣推枕起徘徊，珠箔银屏迤逦开。\n云鬓半偏新睡觉，花冠不整下堂来。\n风吹仙袂飘飖举，犹似霓裳羽衣舞。\n玉容寂寞泪阑干，梨花一枝春带雨。\n含情凝睇谢君王，一别音容两渺茫。\n昭阳殿里恩爱绝，蓬莱宫中日月长。\n回头下望人寰处，不见长安见尘雾。\n惟将旧物表深情，钿合金钗寄将去。\n钗留一股合一扇，钗擘黄金合分钿。\n但教心似金钿坚，天上人间会相见。\n临别殷勤重寄词，词中有誓两心知。\n七月七日长生殿，夜半无人私语时。\n在天愿作比翼鸟，在地愿为连理枝。\n天长地久有时尽，此恨绵绵无绝期。",
    "url": "https://baike.baidu.com/item/长恨歌/22524",
    "inProgress": true
  },
  {
    "title": "白雪歌送武判官归京 全诗",
    "author": "【唐】岑参",
    "foreword": "",
    "content": "北风卷地白草折，胡天八月即飞雪。\n忽如一夜春风来，千树万树梨花开。\n散入珠帘湿罗幕，狐裘不暖锦衾薄。\n将军角弓不得控，都护铁衣冷难着。\n瀚海阑干百丈冰，愁云惨淡万里凝。\n中军置酒饮归客，胡琴琵琶与羌笛。\n纷纷暮雪下辕门，风掣红旗冻不翻。\n轮台东门送君去，去时雪满天山路。\n山回路转不见君，雪上空留马行处。",
    "url": "https://so.gushiwen.org/shiwenv_444df93c9bdf.aspx",
    "inProgress": true
  },
  {
    "title": "宣州谢脁楼饯别校书叔云",
    "author": "【唐】李白",
    "foreword": "",
    "content": "弃我去者，昨日之日不可留；\n乱我心者，今日之日多烦忧。\n长风万里送秋雁，对此可以酣高楼。\n蓬莱文章建安骨，中间小谢又清发。\n俱怀逸兴壮思飞，欲上青天览明月。\n抽刀断水水更流，举杯销愁愁更愁。\n人生在世不称意，明朝散发弄扁舟。",
    "url": "https://so.gushiwen.org/shiwenv_731e2a19594e.aspx",
    "inProgress": true
  },
  {
    "title": "题李凝幽居",
    "author": "【唐】贾岛",
    "foreword": "",
    "content": "闲居少邻并，草径入荒园。\n鸟宿池边树，僧敲月下门。\n过桥分野色，移石动云根。\n暂去还来此，幽期不负言。",
    "url": "https://baike.baidu.com/item/题李凝幽居",
    "inProgress": true
  },
  {
    "title": "商山早行",
    "author": "【唐】温庭筠",
    "foreword": "",
    "content": "晨起动征铎，客行悲故乡。\n鸡声茅店月，人迹板桥霜。\n槲叶落山路，枳花明驿墙。\n因思杜陵梦，凫雁满回塘。",
    "url": "",
    "inProgress": true
  },
  {
    "title": "荆轲歌",
    "author": "先秦：佚名",
    "foreword": "",
    "content": "风萧萧兮易水寒，壮士一去兮不复还。\n探虎穴兮入蛟宫，仰天呼气兮成白虹。",
    "url": "",
    "inProgress": true
  },
  {
    "title": "子衿",
    "author": "《诗经·郑风》",
    "foreword": "",
    "content": "青青子衿，悠悠我心。纵我不往，子宁不嗣音？\n青青子佩，悠悠我思。纵我不往，子宁不来？\n挑兮达兮，在城阙兮。一日不见，如三月兮。",
    "url": "",
    "inProgress": true
  },
  {
    "title": "凤求凰",
    "author": "两汉：司马相如",
    "foreword": "",
    "content": "凤兮凤兮归故乡，遨游四海求其凰。\n时未遇兮无所将，何悟今兮升斯堂！\n有艳淑女在闺房，室迩人遐毒我肠。\n何缘交颈为鸳鸯，胡颉颃兮共翱翔！\n凰兮凰兮从我栖，得托孳尾永为妃。\n交情通意心和谐，中夜相从知者谁？\n双翼俱起翻高飞，无感我思使余悲。",
    "url": "",
    "inProgress": true
  },
  {
    "title": "龟虽寿",
    "author": "两汉（三国） - 曹操",
    "foreword": "",
    "content": "神龟虽寿，犹有竟时。\n螣蛇乘雾，终为土灰。\n老骥伏枥，志在千里。\n烈士暮年，壮心不已。\n盈缩之期，不但在天；\n养怡之福，可得永年。\n幸甚至哉，歌以咏志。",
    "url": "",
    "inProgress": true
  },
  {
    "title": "饮中八仙歌",
    "author": "【唐】杜甫",
    "foreword": "",
    "content": "知章骑马似乘船，眼花落井水底眠。\n汝阳三斗始朝天，道逢麴车口流涎，恨不移封向酒泉。\n左相日兴费万钱，饮如长鲸吸百川，衔杯乐圣称避贤。\n宗之潇洒美少年，举觞白眼望青天，皎如玉树临风前。\n苏晋长斋绣佛前，醉中往往爱逃禅。\n李白斗酒诗百篇，长安市上酒家眠，\n天子呼来不上船，自称臣是酒中仙。\n张旭三杯草圣传，脱帽露顶王公前，挥毫落纸如云烟。\n焦遂五斗方卓然，高谈雄辩惊四筵。",
    "url": "",
    "inProgress": true
  },
  {
    "title": "雪梅",
    "author": "【宋】卢钺",
    "foreword": "",
    "content": "梅雪争春未肯降，骚人搁笔费评章。\n梅须逊雪三分白，雪却输梅一段香。",
    "url": "",
    "inProgress": true
  }
]