# 1-12年级必背208篇古诗文

# 1~6年级（75篇）

## 1 江南
#### 汉乐府
```
江南可采莲，莲叶何田田。
鱼戏莲叶间。
鱼戏莲叶东，鱼戏莲叶西。
鱼戏莲叶南，鱼戏莲叶北。
```

## 2 长歌行
#### 汉乐府
```
青青园中葵，朝露待日晞。
阳春布德泽，万物生光辉。
常恐秋节至，焜黄华叶衰。
百川东到海，何时复西归？
少壮不努力，老大徒伤悲！
```

3
敕勒歌
北朝民歌
敕勒川，阴山下。
天似穹庐，笼盖四野。
天苍苍，野茫茫，风吹草低见牛羊。

敕勒歌
胡婷婷 - 婷婷唱古文


4
咏鹅
唐·骆宾王
鹅，鹅，鹅，曲项向天歌。
白毛浮绿水，红掌拨清波。

咏鹅
胡婷婷 - 婷婷唱古文


5
风
唐·李峤
解落三秋叶，能开二月花。
过江千尺浪，入竹万竿斜。

风
胡婷婷 - 婷婷唱古文


6
咏柳
唐·贺知章
碧玉妆成一树高，万条垂下绿丝绦。
不知细叶谁裁出，二月春风似剪刀。

咏柳
胡婷婷 - 婷婷唱古文


7
回乡偶书
唐·贺知章
少小离家老大回，乡音无改鬓毛衰。
儿童相见不相识，笑问客从何处来。

回乡偶书
胡婷婷 - 婷婷唱古文


8
凉州词
唐·王之涣
黄河远上白云间，一片孤城万仞山。
羌笛何须怨杨柳，春风不度玉门关。

凉州词·黄河远上白云间
胡婷婷 - 婷婷唱古文


9
登鹳雀楼
唐·王之涣
白日依山尽，黄河入海流。
欲穷千里目，更上一层楼。

登鹳雀楼
胡婷婷 - 婷婷唱古文


10
春晓
唐·孟浩然
春眠不觉晓，处处闻啼鸟。
夜来风雨声，花落知多少。

春晓
胡婷婷 - 婷婷唱古文


11
凉州词
唐·王翰
葡萄美酒夜光杯，欲饮琵琶马上催。
醉卧沙场君莫笑，古来征战几人回？

凉州词·葡萄美酒夜光杯
胡婷婷 - 婷婷唱古文


12
出塞
唐·王昌龄
秦时明月汉时关，万里长征人未还。
但使龙城飞将在，不教胡马度阴山。

出塞·秦时明月汉时关
胡婷婷 - 婷婷唱古文


13
芙蓉楼送辛渐
唐·王昌龄
寒雨连江夜入吴，平明送客楚山孤。
洛阳亲友如相问，一片冰心在玉壶。

芙蓉楼送辛渐
胡婷婷 - 婷婷唱古文


14
鹿柴
唐·王维
空山不见人，但闻人语响。
返景入深林，复照青苔上。

鹿柴
胡婷婷 - 婷婷唱古文


15
送元二使安西
唐·王维
渭城朝雨浥轻尘，客舍青青柳色新。
劝君更尽一杯酒，西出阳关无故人。

送元二使安西
胡婷婷 - 婷婷唱古文


16
九月九日忆山东兄弟
唐·王维
独在异乡为异客，每逢佳节倍思亲。
遥知兄弟登高处，遍插茱萸少一人。

九月九日忆山东兄弟
胡婷婷 - 婷婷唱古文


17
 静夜思
唐·李白
床前明月光，疑是地上霜。
举头望明月，低头思故乡。

静夜思
胡婷婷 - 婷婷唱古文


18
古朗月行
唐·李白
小时不识月，呼作白玉盘。
又疑瑶台镜，飞在青云端。
仙人垂两足，桂树何团团。
白兔捣药成，问言与谁餐？
蟾蜍蚀圆影，大明夜已残。
羿昔落九乌，天人清且安。
阴精此沦惑，去去不足观。
忧来其如何？凄怆摧心肝。

古朗月行
胡婷婷 - 婷婷唱古文


19
望庐山瀑布
唐·李白
日照香炉生紫烟，遥看瀑布挂前川。
飞流直下三千尺，疑是银河落九天。

望庐山瀑布
胡婷婷 - 婷婷唱古文


20
赠汪伦
唐·李白
李白乘舟将欲行，忽闻岸上踏歌声。
桃花潭水深千尺，不及汪伦送我情。

赠汪伦
胡婷婷 - 婷婷唱古文


21
黄鹤楼送孟浩然之广陵
唐·李白
故人西辞黄鹤楼，烟花三月下扬州。
孤帆远影碧空尽，唯见长江天际流。

黄鹤楼送孟浩然之广陵
胡婷婷 - 婷婷唱古文


22
早发白帝城
唐·李白
朝辞白帝彩云间，千里江陵一日还。
两岸猿声啼不住，轻舟已过万重山。

早发白帝城
胡婷婷 - 婷婷唱古文


23
望天门山
唐·李白
天门中断楚江开，碧水东流至此回。
两岸青山相对出，孤帆一片日边来。

望天门山
胡婷婷 - 婷婷唱古文


24
别董大
唐·高适
千里黄云白日曛，北风吹雁雪纷纷。
莫愁前路无知已，天下谁人不识君？

别董大
胡婷婷 - 婷婷唱古文


25
绝句
唐·杜甫
两个黄鹂鸣翠柳，一行白鹭上青天。
窗含西岭千秋雪，门泊东吴万里船。

绝句
胡婷婷 - 婷婷唱古文


26
春夜喜雨
唐·杜甫
好雨知时节，当春乃发生。
随风潜入夜，润物细无声。
野径云俱黑，江船火独明。
晓看红湿处，花重锦官城。

春夜喜雨
胡婷婷 - 婷婷唱古文


27
绝句
唐·杜甫
迟日江山丽，春风花草香。
泥融飞燕子，沙暖睡鸳鸯。

绝句·迟日江山丽
胡婷婷 - 婷婷唱古文


28
江畔独步寻花
唐·杜甫
黄师塔前江水东，春光懒困倚微风。
桃花一簇开无主，可爱深红爱浅红？

江畔独步寻花
胡婷婷 - 婷婷唱古文


29
枫桥夜泊
唐·张继
月落乌啼霜满天，江枫渔火对愁眠。
姑苏城外寒山寺，夜半钟声到客船。

枫桥夜泊
胡婷婷 - 婷婷唱古文


30
滁州西涧
唐·韦应物
独怜幽草涧边生，上有黄鹂深树鸣。
春潮带雨晚来急，野渡无人舟自横。

滁州西涧
胡婷婷 - 婷婷唱古文


31
游子吟
唐·孟郊
慈母手中线，游子身上衣。
临行密密缝，意恐迟迟归。
谁言寸草心，报得三春晖。

游子吟
胡婷婷 - 婷婷唱古文


32
早春呈水部张十八员外
唐·韩愈
天街小雨润如酥，草色遥看近却无。
最是一年春好处，绝胜烟柳满皇都。

初春小雨
胡婷婷 - 婷婷唱古文


33
渔歌子
唐·张志和
西塞山前白鹭飞，桃花流水鳜鱼肥。
青箬笠，绿蓑衣，斜风细雨不须归。

渔歌子
胡婷婷 - 婷婷唱古文


34
塞下曲
唐·卢纶
月黑雁飞高，单于夜遁逃。
欲将轻骑逐，大雪满弓刀。

塞下曲·月黑雁飞高
胡婷婷 - 婷婷唱古文


35
望洞庭
唐·刘禹锡
湖光秋月两相和，潭面无风镜未磨。
遥望洞庭山水色，白银盘里一青螺。

望洞庭
胡婷婷 - 婷婷唱古文


36
浪淘沙
唐·刘禹锡
九曲黄河万里沙，浪淘风簸自天涯。
如今直上银河去，同到牵牛织女家。

浪淘沙·九曲黄河万里沙
胡婷婷 - 婷婷唱古文


37
赋得古原草送别
唐·白居易
离离原上草，一岁一枯荣。
野火烧不尽，春风吹又生。
远芳侵古道，晴翠接荒城。
又送王孙去，萋萋满别情。

赋得古原草送别
胡婷婷 - 婷婷唱古文


38
池上
唐·白居易
小娃撑小艇，偷采白莲回。
不解藏踪迹，浮萍一道开。

池上
胡婷婷 - 婷婷唱古文


39
忆江南
唐·白居易
江南好，风景旧曾谙。日出江花红胜火，春来江水绿如蓝。能不忆江南？
江南忆，最忆是杭州。山寺月中寻桂子，郡亭枕上看潮头。何日更重游！
江南忆，其次忆吴宫。吴酒一杯春竹叶，吴娃双舞醉芙蓉。早晚复相逢！

忆江南
胡婷婷 - 婷婷唱古文


40
小儿垂钓
唐·胡令能
蓬头稚子学垂纶，侧坐莓苔草映身。
路人借问遥招手，怕得鱼惊不应人。

小儿垂钓
胡婷婷 - 婷婷唱古文


41
悯农
李绅
锄禾日当午，汗滴禾下土。
谁知盘中餐，粒粒皆辛苦。

悯农
胡婷婷 - 婷婷唱古文


42
悯农
唐·李绅
春种一粒粟，秋收万颗子。
四海无闲田，农夫犹饿死。

悯农
胡婷婷 - 婷婷唱古文


43
江雪
唐·柳宗元
千山鸟飞绝，万径人踪灭。
孤舟蓑笠翁，独钓寒江雪。

江雪
胡婷婷 - 婷婷唱古文


44
寻隐者不遇
唐·贾岛
松下问童子，言师采药去。
只在此山中，云深不知处。

寻隐者不遇
胡婷婷 - 婷婷唱古文


45
山行
唐·杜牧
远上寒山石径斜，白云生处有人家。
停车坐爱枫林晚，霜叶红于二月花。

山行
胡婷婷 - 婷婷唱古文


46
清明
唐·杜牧
清明时节雨纷纷，路上行人欲断魂。
借问酒家何处有，牧童遥指杏花村。

清明
胡婷婷 - 婷婷唱古文


47
江南春
唐·杜牧
千里莺啼绿映红，水村山郭酒旗风。
南朝四百八十寺，多少楼台烟雨中。

江南春
胡婷婷 - 婷婷唱古文


48
蜂
唐·罗隐
不论平地与山尖，无限风光尽被占。
采得百花成蜜后，为谁辛苦为谁甜。

蜂
胡婷婷 - 婷婷唱古文


49
江上渔者
宋·范仲淹
江上往来人，但爱鲈鱼美。
君看一叶舟，出没风波里。

江上渔者
胡婷婷 - 婷婷唱古文


50
元日
宋·王安石
爆竹声中一岁除，春风送暖入屠苏。
千门万户曈曈日，总把新桃换旧符。

元日
胡婷婷 - 婷婷唱古文


51
泊船瓜洲
宋·王安石
京口瓜洲一水间，钟山只隔数重山。
春风又绿江南岸，明月何时照我还。

泊船瓜洲
胡婷婷 - 婷婷唱古文


52
书湖阴先生壁
宋·王安石
茅檐长扫净无苔，花木成畦手自栽。
一水护田将绿绕，两山排闼送青来。

书湖阴先生壁
胡婷婷 - 婷婷唱古文


53
六月二十七日望湖楼醉书
宋·苏轼
黑云翻墨未遮山，白雨跳珠乱入船。
卷地风来忽吹散，望湖楼下水如天。

六月二十七日望湖楼醉书
胡婷婷 - 婷婷唱古文


54
饮湖上初晴后雨
宋·苏轼
水光潋滟睛方好，山色空蒙雨亦奇。
欲把西湖比西子，淡妆浓抹总相宜。

饮湖上初晴后雨
胡婷婷 - 婷婷唱古文


55
惠崇春江晓景
宋·苏轼
竹外桃花三两枝，春江水暖鸭先知。
蒌蒿满地芦芽短，正是河豚欲上时。

惠崇春江晚景
胡婷婷 - 婷婷唱古文


56
题西林壁
宋·苏轼
横看成岭侧成峰，远近高低各不同。
不识庐山真面目，只缘身在此山中。

题西林壁
胡婷婷 - 婷婷唱古文


57
夏日绝句
宋·李清照
生当作人杰，死亦为鬼雄。
至今思项羽，不肯过江东。

夏日绝句
胡婷婷 - 婷婷唱古文


58
三衢道中
宋·曾几
梅子黄时日日晴，小溪泛尽却山行。
绿阴不减来时路，添得黄鹂四五声。

三衢道中
胡婷婷 - 婷婷唱古文


59
示儿
宋·陆游
死去元知万事空，但悲不见九州同。
王师北定中原日，家祭无忘告乃翁。

示儿
胡婷婷 - 婷婷唱古文


60
秋夜将晓出篱门迎凉有感
宋·陆游
三万里河东入海，五千仞岳上摩天。
遗民泪尽胡尘里，南望王师又一年。

秋夜将晓出篱门迎凉有感
胡婷婷 - 婷婷唱古文


61
四时田园杂兴
宋·范成大
昼出耘田夜绩麻，村庄儿女各当家。
童孙未解供耕织，也傍桑阴学种瓜。

四时田园杂兴
胡婷婷 - 婷婷唱古文（儿童版伴奏）


62
四时田园杂兴
宋·范成大
梅子金黄杏子肥，麦花雪白菜花稀。
日长篱落无人过，唯有蜻蜓蛱蝶飞。

四时田园杂兴·二首
胡婷婷 - 婷婷唱古文


63
小池
宋·杨万里
泉眼无声惜细流，树阴照水爱晴柔。
小荷才露尖尖角，早有蜻蜓立上头。

小池
胡婷婷 - 婷婷唱古文


64
晓出净慈寺送林子方
宋·杨万里
毕竟西湖六月中，风光不与四时同。
接天莲叶无穷碧，映日荷花别样红。

晓出净慈寺送林子方
胡婷婷 - 婷婷唱古文


65
春日
宋·朱熹
胜日寻芳泗水滨，无边光景一时新。
等闲识得东风面，万紫千红总是春。

春日
胡婷婷 - 婷婷唱古文


66
观书有感
宋·朱熹
半亩方塘一鉴开，天光云影共徘徊。
问渠那得清如许？为有源头活水来。

观书有感
胡婷婷 - 婷婷唱古文


67
题临安邸
宋·林升
山外青山楼外楼，西湖歌舞几时休？
暖风熏得游人醉，直把杭州作汴州。

题临安邸
胡婷婷 - 婷婷唱古文


68
游园不值
宋·叶绍翁
应怜屐齿印苍苔，小扣柴扉久不开。
春色满园关不住，一枝红杏出墙来。

游园不值
胡婷婷 - 婷婷唱古文


69
乡村四月
宋·翁卷
绿遍山原白满川，子规声里雨如烟。
乡村四月闲人少，才了蚕桑又插田。

乡村四月
胡婷婷 - 婷婷唱古文


70
墨梅
元·王冕
我家洗砚池头树，朵朵花开淡墨痕。
不要人夸好颜色，只留清气满乾坤。

墨梅
胡婷婷 - 婷婷唱古文


71
石灰吟
明·于谦
千锤万凿出深山，烈火焚烧若等闲。
粉骨碎身全不怕，要留清白在人间。

石灰吟
胡婷婷 - 婷婷唱古文


72
竹石
清·郑燮
咬定青山不放松，立根原在破岩中。
千磨万击还坚劲，任尔东西南北风。

竹石
胡婷婷 - 婷婷唱古文


73
所见
清·袁枚
牧童骑黄牛，歌声振林樾。
意欲捕鸣蝉，忽然闭口立。

所见
胡婷婷 - 婷婷唱古文


74
村居
清·高鼎
草长莺飞二月天，拂堤杨柳醉春烟。
儿童散学归来早，忙趁东风放纸鸢。

村居
胡婷婷 - 婷婷唱古文


75
己亥杂诗
清·龚自珍
九州生气恃风雷，万马齐喑究可哀。
我劝天公重抖擞，不拘一格降人才。

己亥杂诗
胡婷婷 - 婷婷唱古文



# 7~9年级（61篇）

1
关雎（节选）
《诗经》
关关雎鸠，在河之洲。
窈窕淑女，君子好逑。
参差荇菜，左右流之。
窈窕淑女，寤寐求之。

诗经·关雎
胡婷婷 - 诗经·关雎（婷婷唱古文）


2
蒹葭
《诗经》
蒹葭苍苍，白露为霜。
所谓伊人，在水一方。
溯洄从之，道阻且长。
溯游从之，宛在水中央。

诗经·蒹葭
胡婷婷 - 诗经·蒹葭（婷婷唱古文）


3
十五从军征
汉乐府
十五从军征，八十始得归。
道逢乡里人：“家中有阿谁？” 
“遥望是君家，松柏冢累累。” 
兔从狗窦入，雉从梁上飞，
中庭生旅谷，井上生旅葵。
舂谷持作饭，采葵持作羹。
羹饭一时熟，不知贻阿谁。
出门东向望，泪落沾我衣。

十五从军征
胡婷婷 - 十五从军征


4
观沧海
曹操
东临碣石，以观沧海。
水何澹澹，山岛竦峙。
树木丛生，百草丰茂。
秋风萧瑟，洪波涌起。
日月之行，若出其中；
星汉灿烂，若出其里。
幸甚至哉，歌以咏志。

观沧海
胡婷婷 - 观沧海（婷婷唱古文）


5
饮酒
陶渊明
结庐在人境，而无车马喧。
问君何能尔？心远地自偏。
采菊东篱下，悠然见南山。
山气日夕佳，飞鸟相与还。
此中有真意，欲辨已忘言。

饮酒
胡婷婷 - 婷婷唱古文


6
木兰辞（节选）
北朝民歌
雄兔脚扑朔，雌兔眼迷离。
双兔傍地走，安能辨我是雄雌。

木兰辞
胡婷婷 - 婷婷唱古文


7
送杜少府之任蜀州
王勃
城阙辅三秦，风烟望五津。
与君离别意，同是宦游人。
海内存知己，天涯若比邻。
无为在歧路，儿女共沾巾。

送杜少府之任蜀州
胡婷婷 - 婷婷唱古文


8
登幽州台歌
陈子昂
前不见古人，后不见来者。
念天地之悠悠，独怆然而涕下。

登幽州台歌
胡婷婷 - 婷婷唱古文


9
次北固山下
王湾
客路青山外，行舟绿水前。
潮平两岸阔，风正一帆悬。
海日生残夜，江春入旧年。
乡书何处达，归雁洛阳边。

次北固山下
胡婷婷 - 婷婷唱古文


10
使至塞上
王维
单车欲问边，属国过居延，
征蓬出汉塞，归雁入胡天，
大漠孤烟直，长河落日圆。
萧关逢侯骑，都护在燕然。

使至塞上
胡婷婷 - 婷婷唱古文


11
闻王昌龄左迁龙标遥有此寄
李白
杨花落尽子规啼，闻道龙标过五溪。
我寄愁心与明月，随风直到夜郎西。

闻王昌龄左迁龙标遥有此寄
胡婷婷 - 闻王昌龄左迁龙标遥有此寄


12
行路难（节选）
李白
行路难！行路难！多歧路，今安在？
长风破浪会有时，直挂云帆济沧海。

行路难
胡婷婷 - 婷婷唱古文


13
黄鹤楼
崔颢
昔人已乘黄鹤去，此地空余黄鹤楼。
黄鹤一去不复返，白云千载空悠悠。
晴川历历汉阳树，芳草萋萋鹦鹉洲。
日暮乡关何处是？烟波江上使人愁。

黄鹤楼
胡婷婷 - 婷婷唱古文


14
望岳
杜甫
岱宗夫如何？齐鲁青未了。
造化钟神秀，阴阳割昏晓。
荡胸生曾云，决眦入归鸟。
会当凌绝顶，一览众山小。

望岳
胡婷婷 - 婷婷唱古文


15
春望
杜甫
国破山河在，城春草木深。
感时花溅泪，恨别鸟惊心。
烽火连三月，家书抵万金。
白头搔更短，浑欲不胜簪。

春望
胡婷婷 - 婷婷唱古文


16
茅屋为秋风所破歌（节选）
杜甫
八月秋高风怒号，卷我屋上三重茅。茅飞渡江洒江郊，高者挂罥长林梢，下者飘转沉塘坳。
南村群童欺我老无力，忍能对面为盗贼，公然抱茅入竹去。唇焦口燥呼不得，归来倚杖自叹息。
俄顷风定云墨色，秋天漠漠向昏黑。布衾多年冷似铁，娇儿恶卧踏里裂。床头屋漏无干处，雨脚如麻未断绝。自经丧乱少睡眠，长夜沾湿何由彻?
安得广厦千万间，大庇天下寒士俱欢颜，风雨不动安如山。呜呼！何时眼前突兀见此屋，吾庐独破受冻死亦足！

茅屋为秋风所破歌
胡婷婷 - 茅屋为秋风所破歌（婷婷唱古文）


17
白雪歌送武判官归京
岑参
北风卷地白草折，胡天八月即飞雪。
忽如一夜春风来，千树万树梨花开。
散入珠帘湿罗幕，狐裘不暖锦衾薄。
将军角弓不得控，都护铁衣冷难着。
瀚海阑干百丈冰，愁云惨淡万里凝。
中军置酒饮归客，胡琴琵琶与羌笛。
纷纷暮雪下辕门，风掣红旗冻不翻。
轮台东门送君去，去时雪满天山路。
山回路转不见君，雪上空留马行处。

18
酬乐天扬州初逢席上见赠
刘禹锡
巴山楚水凄凉地，二十三年弃置身。
怀旧空吟闻笛赋，到乡翻似烂柯人。
沉舟侧畔千帆过，病树前头万木春。
今日听君歌一曲，暂凭杯酒长精神。

酬乐天扬州初逢席上见赠
胡婷婷 - 婷婷唱古文


19
卖炭翁（节选）
白居易
卖炭翁，伐薪烧炭南山中。
满面尘灰烟火色，两鬓苍苍十指黑。
卖炭得钱何所营？身上衣裳口中食。

20
钱塘湖春行
白居易
孤山寺北贾亭西，水面初平云脚低。
几处早莺争暖树，谁家新燕啄春泥。
乱花渐欲迷人眼，浅草才能没马蹄。
最爱湖东行不足，绿杨阴里白沙堤。

钱塘湖春行
胡婷婷 - 婷婷唱古文


21
雁门太守行
李贺
黑云压城城欲摧，甲光向日金鳞开。
角声满天秋色里，塞上燕脂凝夜紫。
半卷红旗临易水，霜重鼓寒声不起。
报君黄金台上意，提携玉龙为君死！

雁门太守行
胡婷婷 - 婷婷唱古文


22
赤壁
杜牧
折戟沉沙铁未销，自将磨洗认前朝。
东风不与周郎便，铜雀春深锁二乔。

赤壁
胡婷婷 - 赤壁（婷婷唱古文）


23
泊秦淮
杜牧
烟笼寒水月笼沙，夜泊秦淮近酒家。
商女不知亡国恨，隔江犹唱后庭花。

泊秦淮
胡婷婷 - 婷婷唱古文


24
夜雨寄北
李商隐
君问归期未有期，巴山夜雨涨秋池。
何当共剪西窗烛，却话巴山夜雨时。

夜雨寄北
胡婷婷 - 夜雨寄北（婷婷唱古文）


25
无题
李商隐
相见时难别亦难，东风无力百花残。
春蚕到死丝方尽，蜡炬成灰泪始干。
晓镜但愁云鬓改，夜吟应觉月光寒。
蓬山此去无多路，青鸟殷勤为探看。

无题·相见时难别亦难
胡婷婷 - 婷婷唱古文


26
相见欢
李煜
无言独上西楼，月如钩。
寂寞梧桐深院锁清秋。
剪不断，理还乱，是离愁。
别是一般滋味在心头。

27
渔家傲
范仲淹
塞下秋来风景异，衡阳雁去无留意。四面边声连角起。千嶂里，长烟落日孤城闭。
浊酒一杯家万里，燕然未勒归无计。羌管悠悠霜满地。人不寐，将军白发征夫泪。

渔家傲.秋思
胡婷婷 - 渔家傲·秋思（婷婷唱古文）


28
浣溪沙
晏殊
一曲新词酒一杯，去年天气旧亭台。
夕阳西下几时回。
无可奈何花落去，似曾相识燕归来。
小园香径独徘徊。

浣溪沙·一曲新词酒一杯
胡婷婷 - 婷婷唱古文


29
登飞来峰
王安石
飞来山上千寻塔，闻说鸡鸣见日升。
不畏浮云遮望眼，自缘身在最高层。

登飞来峰
胡婷婷 - 婷婷唱古文


30
江城子·密州出猎
苏轼
老夫聊发少年狂，左牵黄，右擎苍，锦帽貂裘，千骑卷平冈。为报倾城随太守，亲射虎，看孙郎。
酒酣胸胆尚开张，鬓微霜，又何妨！持节云中，何日遣冯唐？会挽雕弓如满月，西北望，射天狼。

江城子·密州出猎
胡婷婷 - 婷婷唱古文（儿童版伴奏）


31
水调歌头
 苏轼
丙辰中秋，欢饮达旦，大醉，作此篇，兼怀子由。
明月几时有？把酒问青天。不知天上宫阙，今夕是何年。我欲乘风归去，又恐琼楼玉宇，高处不胜寒。起舞弄清影，何似在人间？
转朱阁，低绮户，照无眠。不应有恨，何事长向别时圆？人有悲欢离合，月有阴晴圆缺，此事古难全。但愿人长久，千里共婵娟。

32
渔家傲
李清照
天接云涛连晓雾，星河欲转千帆舞。仿佛梦魂归帝所。闻天语，殷勤问我归何处。
我报路长嗟日暮，学诗谩有惊人句。九万里风鹏正举。风休住，蓬舟吹取三山去！

渔家傲·天接云涛连晓雾
胡婷婷 - 渔家傲·天接云涛连晓雾（婷婷唱古文）



33
游山西村
陆游
莫笑农家腊酒浑，丰年留客足鸡豚。
山重水复疑无路，柳暗花明又一村。
萧鼓追随春社近，衣冠简朴古风存。
从今若许闲乘月，拄杖无时夜叩门。

游山西村
胡婷婷 - 婷婷唱古文


34
南乡子
辛弃疾
何处望神州？满眼风光北固楼。千古兴亡多少事？悠悠。
不尽长江滚滚流。天下英雄谁敌手？曹刘。生子当如孙仲谋。

南乡子·登京口北固亭有怀
胡婷婷 - 南乡子·登京口北固亭有怀（婷婷唱古文）


35
破阵子
辛弃疾
醉里挑灯看剑，梦回吹角连营。八百里分麾下炙，五十弦翻塞外声。沙场秋点兵。
马作的卢飞快，弓如霹雳弦惊。了却君王天下事，赢得生前身后名。可怜白发生！

破阵子·为陈同甫赋壮词以寄之
胡婷婷 - 破阵子·为陈同甫赋壮词以寄之（婷婷唱古文）


36
过零丁洋
文天祥
辛苦遭逢起一经，干戈寥落四周星。
山河破碎风飘絮，身世浮沉雨打萍。
惶恐滩头说惶恐，零丁洋里叹零丁。
人生自古谁无死，留取丹心照汗青。

过零丁洋
胡婷婷 - 婷婷唱古文


37
天净沙·秋思
马致远
枯藤老树昏鸦，小桥流水人家，
古道西风瘦马。
夕阳西下，断肠人在天涯。

天净沙·秋思
胡婷婷 - 婷婷唱古文


38
山坡羊·潼关怀古
张养浩
峰峦如聚，波涛如怒，山河表里潼关路。望西都，意踌躇。
伤心秦汉经行处，宫阙万间都做了土。兴，百姓苦；亡，百姓苦。

山坡羊·潼关怀古
胡婷婷 - 山坡羊·潼关怀古（婷婷唱古文）


39
己亥杂诗
龚自珍
浩荡离愁白日斜，吟鞭东指即天涯。
落红不是无情物，化作春泥更护花。

己亥杂诗
胡婷婷 - 婷婷唱古文


40
满江红
秋瑾
小住京华，早又是，中秋佳节。为篱下，黄花开遍，秋容如拭。四面歌残终破楚，八年风味徒思浙。苦将侬，强派作蛾眉，殊未屑！
身不得，男儿列。心却比，男儿烈！算平生肝胆，因人常热。俗子胸襟谁识我？英雄末路当磨折。莽红尘，何处觅知音？青衫湿！

41
《论语》12章
学而时习之；吾日三省吾身；吾十有五而志于学；温故而知新；学而不思则罔；贤哉回也；知之者不如好之者；不义而富且贵；三人行；子在川上曰；三军可夺帅也；博学而笃志。

42
曹刿论战
《左传》先秦·左丘明
既克，公问其故。对曰：“夫战，勇气也。一鼓作气，再而衰，三而竭。彼竭我盈。故克之。夫大国，难测也，惧有伏焉。吾视其辙乱，望其旗靡，故逐之。”

43
《孟子》三则（节选）
鱼，我所欲也；熊掌，亦我所欲也。二者不可得兼，舍鱼而取熊掌者也。生，亦我所欲也；义，亦我所欲也。二者不可得兼，舍生而取义者也。——《孟子·告子上》
故天将降大任于是人也，必先苦其心志，劳其筋骨，饿其体肤，空伐其身，行弗乱其所为，动心忍性，曾益其所不能。——《孟子·告子下》
富贵不能淫，贫贱不能移，威武不能屈，此之谓大丈夫。——《孟子·滕文公下》

44
《庄子》一则（节选）
北冥有鱼，其名为鲲。鲲之大，不知其几千里也。化而为鸟，其名为鹏，鹏之背，不知其几千里也；怒而飞，其翼若垂天之云。——《逍遥游》

45
《礼记》一则
虽有嘉肴，弗食，不知其旨也。虽有至道，弗学，不知其善也。是故学然后知不足，教然后知困。知不足，然后能自反也；知困，然后能自强也。故曰：教学相长也。

46
《列子》一则（节选）
伯牙善鼓琴，钟子期善听。伯牙鼓琴，志在高山。钟子期曰：“善哉，峨峨兮若泰山！”志在流水，钟子期曰：“善哉，洋洋兮若江河。”

47
《邹忌讽齐王纳谏》（节选）
两汉·刘向
臣诚知不如徐公美。臣之妻私臣，臣之妾畏臣，臣之客欲有求于臣，皆以美于徐公。今齐地方千里，百二十城，宫妇左右莫不私王，朝廷之巨莫不畏王，四境之内不有求于王：由此观之，王之蔽甚矣。

48
《出师表》（节选）
两汉·诸葛亮
先帝创业未半而中道崩殂，今天下三分，益州疲弊，此诚危急存亡之秋也。然侍卫之臣不懈于内，忠志之士忘身于外者，盖先帝之殊遇，欲报之于陛下也。诚宜开张圣听，以光先帝遗德，恢弘志士之气，不宜妄自菲薄，引喻失义，以塞忠谏之路也。

49
桃花源记（节选）
东晋·淘渊明
土地平旷，屋舍俨然，有良田美池桑竹之属。阡陌交通，鸡犬相闻。其中往来种作，男女衣着，悉如外人。黄发垂髫，并怡然自乐。

50
答谢中书书
南朝·陶弘景
山川之美，古来共谈。高峰入云，清流见底。两岸石壁，五色交辉。青林翠竹，四时俱备。晓雾将 歇，猿鸟乱鸣；夕日欲颓，沉鳞竞跃。实是欲界之仙都。自康乐以来，未复有能与其奇者。

51
三峡（节选）
南北朝·郦道元
自三峡七百里中，两岸连山，略无阙处。重岩叠嶂，隐天蔽日。自非亭午夜分，不见曦月。
……
每至晴出霜旦，林寒涧肃，常有高猿长啸，属引凄异，空谷传响，哀转久绝。故渔者歌曰：“巴东三峡巫峡长，猿鸣三声泪沾裳。”

52
杂说（四）（节选）
唐·韩愈
世有伯乐，然后有千里马。千里马常有，而伯乐不常有。故虽有名马，祗辱于奴隶人之手，骈死于槽枥之间，不以千里称也。
策之不以其道，食之不能尽其材，鸣之而不能通其意，执策而临之，曰：“天下无马！”呜呼！其真无马邪？其真不知马也！

53
陋室铭
唐·刘禹锡
山不在高，有仙则名。水不在深，有龙则灵。斯是陋室，惟吾德馨。苔痕上阶绿，草色入帘青。谈笑有鸿儒，往来无白丁。可以调素琴，阅金经。无丝竹之乱耳，无案牍之劳形。南阳诸葛庐，西蜀子云亭。孔子云：何陋之有？

陋室铭
胡婷婷 - 婷婷唱古文


54
小石潭记（节选）
唐·柳宗元
从小丘西行百二十步，隔篁竹，闻水声，如鸣珮环，心乐之。伐竹取道，下见小潭，水尤清冽。
全石以为底，近岸，卷石底以出，为坻，为屿，为嵁，为岩。青树翠蔓，蒙络摇缀，参差披拂。

55
岳阳楼记（节选）
宋·范仲淹
嗟夫！予尝求古仁人之心，或异二者之为，何哉？不以物喜，不以己悲；居庙堂之高则忧其民；处江湖之远则忧其君。是进亦忧，退亦忧。然则何时而乐耶？其必曰：“先天下之忧而忧，后天下之乐而乐”乎。噫！微斯人，吾谁与归？

56
醉翁亭记（节选）
宋·欧阳修
环滁皆山也。其西南诸峰，林壑尤美，望之蔚然而深秀者，琅琊也。山行六七里，渐闻水声潺潺而泻出于两峰之间者，酿泉也。
峰回路转，有亭翼然临于泉上者，醉翁亭也。醉翁之意不在酒，在乎山水之间也。山水之乐，得之心而寓之酒也。

57
爱莲说（节选）
宋·周敦顾
予独爱莲之出淤泥而不染，濯清涟而不妖，中通外直，不蔓不枝，香远益清，亭亭净植，可远观而不可亵玩焉。

爱莲说
胡婷婷 - 婷婷唱古文


58
记承天寺夜游
宋·苏轼
元丰六年十月十二日夜，解衣欲睡，月色入户，欣然起行。念无与为乐者，遂至承天寺寻张怀民。怀民亦未寝，相与步于中庭。
庭下如积水空明，水中藻荇交横，盖竹柏影也。何夜无月？何处无竹柏？但少闲人如吾两人者耳。

59
送东阳马生序（节选）
明·宋濂
同舍生皆被绮绣，戴朱缨宝饰之帽，腰白玉之环，左佩刀，右备容臭，烨然若神人；余则缊袍敝衣处其间，略无慕艳意。以中有足乐者，不知口体之奉不若人也。盖余之勤且艰若此。

60
湖心亭看雪
明·张岱
崇祯五年十二月，余住西湖。大雪三日，湖中人鸟声俱绝。是日更定矣，余拏一小舟，拥毳衣炉火，独往湖心亭看雪。
雾凇沆砀，天与云与山与水，上下一白。湖上影子，惟长堤一痕、湖心亭一点，与余舟一芥、舟中人两三粒而已。

61
河中石兽（节选）
清·纪昀
“凡河中失石，当求之于上流。盖石性坚重，沙性松浮，水不能冲石，其反激之力，必于石下迎水处啮沙为坎穴，渐激渐深，至石之半，石必倒掷坎穴中。如是再啮，石又再转，转转不已，遂反溯流逆上矣。求之下流，固颠；求之地中，不更颠乎？”如其言，果得于数里外。然则天下之事，但知其一，不知其二者多矣，可据理臆断欤？

# 10~12年级（72篇）

诗词曲（40篇）

1
静女
先秦·佚名
静女其姝，俟我于城隅。
爱而不见，搔首踟蹰。
静女其娈，贻我彤管。
彤管有炜，说怿女美。
自牧归荑，洵美且异。
匪女之为美，美人之贻。

2
无衣
先秦·佚名
岂曰无衣？与子同袍。
王于兴师，修我戈矛。
与子同仇！

岂曰无衣？与子同泽。
王于兴师，修我矛戟。
与子偕作！

岂曰无衣？与子同裳。
王于兴师，修我甲兵。
与子偕行！

3
离骚（节选）
先秦·屈原
帝高阳之苗裔兮，朕皇考曰伯庸。
摄提贞于孟陬兮，惟庚寅吾以降。
皇览揆余初度兮，肇锡余以嘉名：
名余曰正则兮，字余曰灵均。
纷吾既有此内美兮，又重之以修能。
扈江离与辟芷兮，纫秋兰以为佩。
汩余若将不及兮，恐年岁之不吾与。
朝搴阰之木兰兮，夕揽洲之宿莽。
日月忽其不淹兮，春与秋其代序。
惟草木之零落兮，恐美人之迟暮。
不抚壮而弃秽兮，何不改乎此度?
乘骐骥以驰骋兮，来吾道夫先路！

4
涉江采芙蓉
两汉·佚名
涉江采芙蓉，兰泽多芳草。
采之欲遗谁，所思在远道。
还顾望旧乡，长路漫浩浩。
同心而离居，忧伤以终老。

5
短歌行
两汉·曹操
对酒当歌，人生几何！
譬如朝露，去日苦多。
慨当以慷，忧思难忘。
何以解忧？唯有杜康。
青青子衿，悠悠我心。
但为君故，沉吟至今。
呦呦鹿鸣，食野之苹。
我有嘉宾，鼓瑟吹笙。
明明如月，何时可掇？
忧从中来，不可断绝。
越陌度阡，枉用相存。
契阔谈讌，心念旧恩。
月明星稀，乌鹊南飞。
绕树三匝，何枝可依？
山不厌高，海不厌深。
周公吐哺，天下归心。

短歌行
胡婷婷 - 婷婷唱古文


6
归园田居（其一）
魏晋·陶渊明
少无适俗韵，性本爱丘山。
误落尘网中，一去三十年。
羁鸟恋旧林，池鱼思故渊。
开荒南野际，守拙归园田。
方宅十余亩，草屋八九间。
榆柳荫后檐，桃李罗堂前。
暧暧远人村，依依墟里烟。
狗吠深巷中，鸡鸣桑树颠。
户庭无尘杂，虚室有余闲。
久在樊笼里，复得返自然。

归园田居·其一
胡婷婷 - 归园田居·其一（婷婷唱古文）


7
拟行路难·其四
南北朝·鲍照
泻水置平地，各自东西南北流。
人生亦有命，安能行叹复坐愁？
酌酒以自宽，举杯断绝歌路难。
心非木石岂无感？吞声踯躅不敢言。

8
春江花月夜
唐·张若虚
春江潮水连海平，海上明月共潮生。
滟滟随波千万里，何处春江无月明！
江流宛转绕芳甸，月照花林皆似霰；
空里流霜不觉飞，汀上白沙看不见。
江天一色无纤尘，皎皎空中孤月轮。
江畔何人初见月？江月何年初照人？
人生代代无穷已，江月年年只相似。
不知江月待何人，但见长江送流水。
白云一片去悠悠，青枫浦上不胜愁。
谁家今夜扁舟子？何处相思明月楼？
可怜楼上月徘徊，应照离人妆镜台。
玉户帘中卷不去，捣衣砧上拂还来。
此时相望不相闻，愿逐月华流照君。
鸿雁长飞光不度，鱼龙潜跃水成文。
昨夜闲潭梦落花，可怜春半不还家。
江水流春去欲尽，江潭落月复西斜。
斜月沉沉藏海雾，碣石潇湘无限路。
不知乘月几人归，落月摇情满江树。

9
山居秋暝
唐·王维
空山新雨后，天气晚来秋。
明月松间照，清泉石上流。
竹喧归浣女，莲动下渔舟。
随意春芳歇，王孙自可留。

山居秋暝
胡婷婷 - 婷婷唱古文


10
蜀道难
唐·李白
噫吁嚱，危乎高哉！
蜀道之难，难于上青天！
蚕丛及鱼凫，开国何茫然！
尔来四万八千岁，不与秦塞通人烟。
西当太白有鸟道，可以横绝峨眉巅。
地崩山摧壮士死，然后天梯石栈相钩连。
上有六龙回日之高标，下有冲波逆折之回川。
黄鹤之飞尚不得过，猿猱欲度愁攀援。
青泥何盘盘，百步九折萦岩峦。
扪参历井仰胁息，以手抚膺坐长叹。
问君西游何时还？畏途巉岩不可攀。
但见悲鸟号古木，雄飞雌从绕林间。
又闻子规啼夜月，愁空山。
蜀道之难,难于上青天，使人听此凋朱颜！
连峰去天不盈尺，枯松倒挂倚绝壁。
飞湍瀑流争喧豗，砯崖转石万壑雷。
其险也如此，嗟尔远道之人胡为乎来哉！
剑阁峥嵘而崔嵬，一夫当关，万夫莫开。
所守或匪亲，化为狼与豺。
朝避猛虎，夕避长蛇；磨牙吮血，杀人如麻。
锦城虽云乐，不如早还家。
蜀道之难，难于上青天，侧身西望长咨嗟！

11
梦游天姥吟留别
唐·李白
海客谈瀛洲，烟涛微茫信难求；
越人语天姥，云霞明灭或可睹。
天姥连天向天横，势拔五岳掩赤城。
天台四万八千丈，对此欲倒东南倾。
我欲因之梦吴越，一夜飞度镜湖月。
湖月照我影，送我至剡溪。
谢公宿处今尚在，渌水荡漾清猿啼。
脚著谢公屐，身登青云梯。
半壁见海日，空中闻天鸡。
千岩万转路不定，迷花倚石忽已暝。
熊咆龙吟殷岩泉，栗深林兮惊层巅。
云青青兮欲雨，水澹澹兮生烟。
列缺霹雳，丘峦崩摧。
洞天石扉，訇然中开。
青冥浩荡不见底，日月照耀金银台。 
霓为衣兮风为马，云之君兮纷纷而来下。
虎鼓瑟兮鸾回车，仙之人兮列如麻。
忽魂悸以魄动，恍惊起而长嗟。
惟觉时之枕席，失向来之烟霞。
世间行乐亦如此，古来万事东流水。
别君去兮何时还？
且放白鹿青崖间，须行即骑访名山。
安能摧眉折腰事权贵，使我不得开心颜！

12
将进酒
唐·李白
君不见，
黄河之水天上来，奔流到海不复回。
君不见，
高堂明镜悲白发，朝如青丝暮成雪。
人生得意须尽欢，莫使金樽空对月。
天生我材必有用，千金散尽还复来。
烹羊宰牛且为乐，会须一饮三百杯。
岑夫子，丹丘生，将进酒，杯莫停。
与君歌一曲，请君为我倾耳听。
钟鼓馔玉不足贵，但愿长醉不复醒。
古来圣贤皆寂寞，惟有饮者留其名。
陈王昔时宴平乐，斗酒十千恣欢谑。
主人何为言少钱，径须沽取对君酌。
五花马，千金裘，
呼儿将出换美酒，与尔同销万古愁。

将进酒
胡婷婷 - 婷婷唱古文


13
燕歌行
唐·高适
汉家烟尘在东北，汉将辞家破残贼。
男儿本自重横行，天子非常赐颜色。
摐金伐鼓下榆关，旌旆逶迤碣石间。
校尉羽书飞瀚海，单于猎火照狼山。
山川萧条极边土，胡骑凭陵杂风雨。
战士军前半死生，美人帐下犹歌舞。
大漠穷秋塞草腓，孤城落日斗兵稀。
身当恩遇恒轻敌，力尽关山未解围。
铁衣远戍辛勤久，玉箸应啼别离后。
少妇城南欲断肠，征人蓟北空回首。
边庭飘飖那可度，绝域苍茫更何有。
杀气三时作阵云，寒声一夜传刁斗。
相看白刃血纷纷，死节从来岂顾勋。
君不见沙场征战苦，至今犹忆李将军。

14
蜀相
唐·杜甫
丞相祠堂何处寻？锦官城外柏森森。
映阶碧草自春色，隔叶黄鹂空好音。
三顾频烦天下计，两朝开济老臣心。
出师未捷身先死，长使英雄泪满襟。

蜀相
胡婷婷 - 婷婷唱古文


15
客至
唐·杜甫
舍南舍北皆春水，但见群鸥日日来。
花径不曾缘客扫，蓬门今始为君开。
盘飧市远无兼味，樽酒家贫只旧醅。
肯与邻翁相对饮，隔篱呼取尽馀杯。

16
登高
唐·杜甫
风急天高猿啸哀，渚清沙白鸟飞回。
无边落木萧萧下，不尽长江滚滚来。
万里悲秋常作客，百年多病独登台。
艰难苦恨繁霜鬓，潦倒新停浊酒杯。

登高
胡婷婷 - 登高


17
登岳阳楼
唐·杜甫
昔闻洞庭水，今上岳阳楼。
吴楚东南坼，乾坤日夜浮。
亲朋无一字，老病有孤舟。
戎马关山北，凭轩涕泗流。

登岳阳楼
胡婷婷 - 登岳阳楼（婷婷唱古文）


18
琵琶行
唐·白居易
浔阳江头夜送客，枫叶荻花秋瑟瑟。
主人下马客在船，举酒欲饮无管弦。
醉不成欢惨将别，别时茫茫江浸月。
忽闻水上琵琶声，主人忘归客不发。
寻声暗问弹者谁？琵琶声停欲语迟。
移船相近邀相见，添酒回灯重开宴。
千呼万唤始出来，犹抱琵琶半遮面。
转轴拨弦三两声，未成曲调先有情。
弦弦掩抑声声思，似诉平生不得志。
低眉信手续续弹，说尽心中无限事。
轻拢慢捻抹复挑，初为《霓裳》后《六幺》。
大弦嘈嘈如急雨，小弦切切如私语。
嘈嘈切切错杂弹，大珠小珠落玉盘。
间关莺语花底滑，幽咽泉流冰下难。
冰泉冷涩弦凝绝，凝绝不通声暂歇。
别有幽愁暗恨生，此时无声胜有声。
银瓶乍破水浆迸，铁骑突出刀枪鸣。
曲终收拨当心画，四弦一声如裂帛。
东船西舫悄无言，唯见江心秋月白。
沉吟放拨插弦中，整顿衣裳起敛容。
自言本是京城女，家在虾蟆陵下住。
十三学得琵琶成，名属教坊第一部。
曲罢曾教善才服，妆成每被秋娘妒。
五陵年少争缠头，一曲红绡不知数。
钿头银篦击节碎，血色罗裙翻酒污。
今年欢笑复明年，秋月春风等闲度。
弟走从军阿姨死，暮去朝来颜色故。
门前冷落鞍马稀，老大嫁作商人妇。
商人重利轻别离，前月浮梁买茶去。
去来江口守空船，绕船月明江水寒。
夜深忽梦少年事，梦啼妆泪红阑干。
我闻琵琶已叹息，又闻此语重唧唧。
同是天涯沦落人，相逢何必曾相识！
我从去年辞帝京，谪居卧病浔阳城。
浔阳地僻无音乐，终岁不闻丝竹声。
住近湓江地低湿，黄芦苦竹绕宅生。
其间旦暮闻何物？杜鹃啼血猿哀鸣。
春江花朝秋月夜，往往取酒还独倾。
岂无山歌与村笛？呕哑嘲哳难为听。
今夜闻君琵琶语，如听仙乐耳暂明。
莫辞更坐弹一曲，为君翻作《琵琶行》。
感我此言良久立，却坐促弦弦转急。
凄凄不似向前声，满座重闻皆掩泣。
座中泣下谁最多？江州司马青衫湿。

19
李凭箜篌引
唐·李贺
吴丝蜀桐张高秋，空山凝云颓不流。
江娥啼竹素女愁，李凭中国弹箜篌。
昆山玉碎凤凰叫，芙蓉泣露香兰笑。
十二门前融冷光，二十三丝动紫皇。
女娲炼石补天处，石破天惊逗秋雨。
梦入神山教神妪，老鱼跳波瘦蛟舞。
吴质不眠倚桂树，露脚斜飞湿寒兔。

20
菩萨蛮·小山重叠金明灭
唐·温庭筠
小山重叠金明灭，鬓云欲度香腮雪。懒起画蛾眉，弄妆梳洗迟。
照花前后镜，花面交相映。新帖绣罗襦，双双金鹧鸪。

21
锦瑟
唐·李商隐
锦瑟无端五十弦，一弦一柱思华年。
庄生晓梦迷蝴蝶，望帝春心托杜鹃。
沧海月明珠有泪，蓝田日暖玉生烟。
此情可待成追忆，只是当时已惘然。

锦瑟
胡婷婷 - 婷婷唱古文


22
虞美人·春花秋月何时了
五代·李煜 
春花秋月何时了，往事知多少？小楼昨夜又东风，故国不堪回首月明中！
雕栏玉砌应犹在，只是朱颜改。问君能有几多愁？恰似一江春水向东流。

虞美人
胡婷婷 - 婷婷唱古文


23
望海潮·东南形胜
宋·柳永
东南形胜，三吴都会，钱塘自古繁华，烟柳画桥，风帘翠幕，参差十万人家。云树绕堤沙，怒涛卷霜雪，天堑无涯。市列珠玑，户盈罗绮，竞豪奢。
重湖叠巘清嘉。有三秋桂子，十里荷花。羌管弄晴，菱歌泛夜，嬉嬉钓叟莲娃。千骑拥高牙。乘醉听箫鼓，吟赏烟霞。异日图将好景，归去凤池夸。

24
桂枝香·金陵怀古
宋·王安石
登临送目，正故国晚秋，天气初肃。千里澄江似练，翠峰如簇。征帆去棹残阳里，背西风，酒旗斜矗。彩舟云淡，星河鹭起，画图难足。
念往昔，繁华竞逐，叹门外楼头，悲恨相续。千古凭高对此，谩嗟荣辱。六朝旧事随流水，但寒烟衰草凝绿。至今商女，时时犹唱，后庭遗曲。

25
江城子·乙卯二十日夜记梦
宋·苏轼
十年生死两茫茫，不思量，自难忘。千里孤坟，无处话凄凉。纵使相逢应不识，尘满面，鬓如霜。
夜来幽梦忽还乡，小轩窗，正梳妆。相顾无言，惟有泪千行。料得年年肠断处，明月夜，短松冈。

江城子·乙卯二十日夜记梦
胡婷婷 - 婷婷唱古文


26
念奴娇·赤壁怀古
宋·苏轼
大江东去，浪淘尽，千古风流人物。故垒西边，人道是：三国周郎赤壁。乱石穿空，惊涛拍岸，卷起千堆雪。江山如画，一时多少豪杰。
遥想公瑾当年，小乔初嫁了，雄姿英发。羽扇纶巾，谈笑间樯橹灰飞烟灭。故国神游，多情应笑我，早生华发。人生如梦，一尊还酹江月。

念奴娇·赤壁怀古
胡婷婷 - 婷婷唱古文


27
登快阁
宋·黄庭坚
痴儿了却公家事，快阁东西倚晚晴。
落木千山天远大，澄江一道月分明。
朱弦已为佳人绝，青眼聊因美酒横。
万里归船弄长笛，此心吾与白鸥盟。

28
鹊桥仙·纤云弄巧
宋·秦观
纤云弄巧，飞星传恨。银汉迢迢暗度，金风玉露一相逢，便胜却人间无数。
柔情似水，佳期如梦。忍顾鹊桥归路，两情若是久长时，又岂在朝朝暮暮？

鹊桥仙·纤云弄巧
胡婷婷 - 婷婷唱古文


29
苏幕遮·燎沉香
宋·周邦彦
燎沉香，消溽暑。鸟雀呼晴，侵晓窥檐语。叶上初阳干宿雨、水面清圆，一一风荷举。
故乡遥，何日去。家住吴门，久作长安旅。五月渔郎相忆否。小楫轻舟，梦入芙蓉浦。

苏幕遮·燎沉香
胡婷婷 - 婷婷唱古文（儿童版伴奏）


30
声声慢·寻寻觅觅
宋·李清照
寻寻觅觅，冷冷清清，凄凄惨惨戚戚。乍暖还寒时候，最难将息。三杯两盏淡酒，怎敌他、晚来风急？雁过也，正伤心，却是旧时相识。
满地黄花堆积。憔悴损，如今有谁堪摘？守着窗儿，独自怎生得黑？梧桐更兼细雨，到黄昏、点点滴滴。这次第，怎一个愁字了得！

声声慢·寻寻觅觅
胡婷婷 - 声声慢·寻寻觅觅（婷婷唱古文）


31
书愤五首·其一
宋·陆游
早岁那知世事艰，中原北望气如山。
楼船夜雪瓜洲渡，铁马秋风大散关。
塞上长城空自许，镜中衰鬓已先斑。
出师一表真名世，千载谁堪伯仲间！

32
临安春雨初霁
宋·陆游
世味年来薄似纱，谁令骑马客京华。
小楼一夜听春雨，深巷明朝卖杏花。
矮纸斜行闲作草，晴窗细乳戏分茶。
素衣莫起风尘叹，犹及清明可到家。

33
念奴娇·过洞庭
宋·张孝祥
洞庭青草，近中秋，更无一点风色。玉鉴琼田三万顷，着我扁舟一叶。素月分辉，明河共影，表里俱澄澈。悠然心会，妙处难与君说。
应念岭表经年，孤光自照，肝胆皆冰雪。短发萧骚襟袖冷，稳泛沧溟空阔。尽挹西江，细斟北斗，万象为宾客。扣舷独啸，不知今夕何夕。

34
永遇乐·京口北固亭怀古
宋·辛弃疾
千古江山，英雄无觅，孙仲谋处。舞榭歌台，风流总被雨打风吹去。斜阳草树，寻常巷陌，人道寄奴曾住。想当年，金戈铁马，气吞万里如虎。
元嘉草草，封狼居胥，赢得仓皇北顾。四十三年，望中犹记，烽火扬州路。可堪回首，佛狸祠下，一片神鸦社鼓。凭谁问，廉颇老矣，尚能饭否？

永遇乐·京口北固亭怀古
胡婷婷 - 永遇乐·京口北固亭怀古（婷婷唱古文）


35
菩萨蛮·书江西造口壁
宋·辛弃疾
郁孤台下清江水，中间多少行人泪。西北望长安，可怜无数山。
青山遮不住，毕竟东流去。江晚正愁余，山深闻鹧鸪。

36
青玉案·元夕
宋·辛弃疾
东风夜放花千树。更吹落、星如雨。宝马雕车香满路。凤箫声动，玉壶光转，一夜鱼龙舞。 
蛾儿雪柳黄金缕。笑语盈盈暗香去。众里寻他千百度。蓦然回首，那人却在，灯火阑珊处。

青玉案·元夕
胡婷婷 - 婷婷唱古文


37
贺新郎
宋·刘克庄
国脉微如缕。问长缨，何时入手，缚将戎主。未必人间无好汉，谁与宽些尺度。试看取，当年韩五。岂有谷城公付授，也不干，曾遇骊山母。谈笑起，两河路。
少时棋柝曾联句。叹而今，登楼揽镜，事机频误。闻说北风吹面急，边上冲梯屡舞。君莫道，投鞭虚语。自古一贤能制难，有金汤，便可无张许。快投笔，莫题柱。

38
扬州慢·淮左名都
宋·姜夔
淮左名都，竹西佳处，解鞍少驻初程。过春风十里。尽荠麦青青。自胡马窥江去后，废池乔木，犹厌言兵。渐黄昏，清角吹寒。都在空城。 
杜郎俊赏，算而今、重到须惊。纵豆蔻词工，青楼梦好，难赋深情。二十四桥仍在，波心荡、冷月无声。念桥边红药，年年知为谁生。

39
长亭送别
元·王实甫
碧云天，黄花地，西风紧，北雁南飞。
晓来谁染霜林醉？总是离人泪。

40
朝天子·咏喇叭
明·王磐
喇叭，唢呐，曲儿小腔儿大。官船来往乱如麻，全仗你抬声价。
军听了军愁，民听了民怕。哪里去辨甚么真共假？
眼见的吹翻了这家，吹伤了那家，只吹的水尽鹅飞罢！

4文言文（32篇）

（一）必修（10篇）

1. 《论语》十二章（“人而不仁”“朝闻道”“君子喻于义”“见贤思齐焉”“质胜文则野”“士不可以不弘毅”“譬如为山”“知者不惑”“有一言而可以终身行之着乎”“小子何莫学夫《诗》”“君子食无求饱”“克己复礼为仁”）
2. 劝学（学不可以已……用心躁也）《苟子》
3. 屈原列传（属平疾王听之不聪也……虽与日月争光可也）可马迁
4. 谏太宗十思疏 魏征
5. 师说 韩愈
6. 阿房宫赋 杜牧
7. 六国论 苏洵
8. 答司马谏议书 王安石
9. 赤壁赋 苏轼
10. 项脊轩志 归有光

（二）选择性必修（10篇）

1. 子路、曾皙、冉有、公西华待坐 《论语》
2. 报任安书（古者富贵而名摩灭……难为俗人言也） 司马迁
3. 过秦论（上) 贾谊
4. 礼运（大道之行也……是谓大同）《礼记》
5. 陈情表 李密
6. 归去来兮辞（并序） 陶潜
7. 种树郭橐驼传 柳宗元
8. 石钟山记 苏轼
9. 登泰山记 姚鼐
10. 五代史伶官传序 欧阳修

（三）选修（12篇）

1. 《老子》八章（第八章“上善若水”；第十二章“五色令人目盲”；第十五章“古之善为士者”；第二十二章“曲则全”；第二十四章“跂者不立”；第二十七章“善行无辙迹”；第三十三幸“知人者智”；第八十一章“信言不美”）
2. 季氏将伐颛臾 《论语》
3. 大学（古之欲明明德于天下者……壹是皆以修身为本）《礼记》
4. 中庸（喜是衰乐之未发……万物育焉；博学之……人十能之，己千之）
5. 《礼记》
6. 《孟子》一则（敢问夫子恶乎长……则不能也）
7. 逍遥游（惠子谓庄子曰……则夫子犹有蓬之心也夫）《庄子》
8. 谏逐客书 李斯
9. 兰亭集序 王羲之
10. 滕王阁序 王勃
11. 黄冈竹楼记 王禹偁
12. 上枢密韩太尉书 苏辙

古代文论选段

1. 毛诗序（诗者，志之所之也……不知手之舞之足之蹈之也）
2. 典论·论文（盖文章，经国之大业……而声名自传于后）曹丕
3. 诗品序（若乃春风春鸟……故曰：“《诗》可以群，可以怨。”）钟嵘
4. 与元九书（感人心者……华声，实义）白居易
5. 题画（江馆清秋……独画云乎裁）郑燮
6. 人间词话（词以境界为最上……自有名句；境非独谓景物也……否则谓之无境界；古今之成大事业、大学问者……恐为晏欧诸公所不许也） 王国维