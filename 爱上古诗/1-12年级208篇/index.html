



<!doctype html>
<html lang="zh" class="no-js">
  <head>
    
      <meta charset="utf-8">
      <meta name="viewport" content="width=device-width,initial-scale=1">
      <meta http-equiv="x-ua-compatible" content="ie=edge">
      
        <meta name="description" content="iABC 学习资源">
      
      
        <link rel="canonical" href="https://iabc.tech/iABC/爱上古诗/1-12年级208篇/">
      
      
        <meta name="author" content="Bill Wu">
      
      
        <meta name="lang:clipboard.copy" content="复制">
      
        <meta name="lang:clipboard.copied" content="已复制">
      
        <meta name="lang:search.language" content="jp">
      
        <meta name="lang:search.pipeline.stopwords" content="True">
      
        <meta name="lang:search.pipeline.trimmer" content="True">
      
        <meta name="lang:search.result.none" content="没有找到符合条件的结果">
      
        <meta name="lang:search.result.one" content="找到 1 个符合条件的结果">
      
        <meta name="lang:search.result.other" content="# 个符合条件的结果">
      
        <meta name="lang:search.tokenizer" content="[\uff0c\u3002]+">
      
      <link rel="shortcut icon" href="../../assets/images/favicon.png">
      <meta name="generator" content="mkdocs-1.0.4, mkdocs-material-3.2.0">
    
    
      
        <title>1-12年级必背208篇古诗文 - 乐学古诗</title>
      
    
    
      <link rel="stylesheet" href="../../assets/stylesheets/application.572ca0f0.css">
      
        <link rel="stylesheet" href="../../assets/stylesheets/application-palette.22915126.css">
      
      
        
        
        <meta name="theme-color" content="#2196f3">
      
    
    
      <script src="../../assets/javascripts/modernizr.8c900955.js"></script>
    
    
      
        <link href="https://fonts.gstatic.com" rel="preconnect" crossorigin>
        <link rel="stylesheet" href="https://fonts.googleapis.com/css?family=Roboto:300,400,400i,700|Roboto+Mono">
        <style>body,input{font-family:"Roboto","Helvetica Neue",Helvetica,Arial,sans-serif}code,kbd,pre{font-family:"Roboto Mono","Courier New",Courier,monospace}</style>
      
    
    <link rel="stylesheet" href="../../assets/fonts/material-icons.css">
    
    
      <link rel="stylesheet" href="../../css/extra.css">
    
    
  </head>
  
    
    
    <body dir="ltr" data-md-color-primary="blue" data-md-color-accent="indigo">
  
    <svg class="md-svg">
      <defs>
        
        
      </defs>
    </svg>
    <input class="md-toggle" data-md-toggle="drawer" type="checkbox" id="__drawer" autocomplete="off">
    <input class="md-toggle" data-md-toggle="search" type="checkbox" id="__search" autocomplete="off">
    <label class="md-overlay" data-md-component="overlay" for="__drawer"></label>
    
      <a href="#1-12208" tabindex="1" class="md-skip">
        跳转至
      </a>
    
    
      <header class="md-header" data-md-component="header">
  <nav class="md-header-nav md-grid">
    <div class="md-flex">
      <div class="md-flex__cell md-flex__cell--shrink">
        <a href="https://iabc.tech/iABC/" title="乐学古诗" class="md-header-nav__button md-logo">
          
            <i class="md-icon"></i>
          
        </a>
      </div>
      <div class="md-flex__cell md-flex__cell--shrink">
        <label class="md-icon md-icon--menu md-header-nav__button" for="__drawer"></label>
      </div>
      <div class="md-flex__cell md-flex__cell--stretch">
        <div class="md-flex__ellipsis md-header-nav__title" data-md-component="title">
          
            
              <span class="md-header-nav__topic">
                乐学古诗
              </span>
              <span class="md-header-nav__topic">
                1-12年级必背208篇古诗文
              </span>
            
          
        </div>
      </div>
      <div class="md-flex__cell md-flex__cell--shrink">
        
          
            <label class="md-icon md-icon--search md-header-nav__button" for="__search"></label>
            
<div class="md-search" data-md-component="search" role="dialog">
  <label class="md-search__overlay" for="__search"></label>
  <div class="md-search__inner" role="search">
    <form class="md-search__form" name="search">
      <input type="text" class="md-search__input" name="query" placeholder="搜索" autocapitalize="off" autocorrect="off" autocomplete="off" spellcheck="false" data-md-component="query" data-md-state="active">
      <label class="md-icon md-search__icon" for="__search"></label>
      <button type="reset" class="md-icon md-search__icon" data-md-component="reset" tabindex="-1">
        &#xE5CD;
      </button>
    </form>
    <div class="md-search__output">
      <div class="md-search__scrollwrap" data-md-scrollfix>
        <div class="md-search-result" data-md-component="result">
          <div class="md-search-result__meta">
            键入以开始搜索
          </div>
          <ol class="md-search-result__list"></ol>
        </div>
      </div>
    </div>
  </div>
</div>
          
        
      </div>
      
    </div>
  </nav>
</header>
    
    <div class="md-container">
      
        
      
      
      <main class="md-main">
        <div class="md-main__inner md-grid" data-md-component="container">
          
            
              <div class="md-sidebar md-sidebar--primary" data-md-component="navigation">
                <div class="md-sidebar__scrollwrap">
                  <div class="md-sidebar__inner">
                    <nav class="md-nav md-nav--primary" data-md-level="0">
  <label class="md-nav__title md-nav__title--site" for="__drawer">
    <a href="https://iabc.tech/iABC/" title="乐学古诗" class="md-nav__button md-logo">
      
        <i class="md-icon"></i>
      
    </a>
    乐学古诗
  </label>
  
  <ul class="md-nav__list" data-md-scrollfix>
    
      
      
      


  <li class="md-nav__item">
    <a href="../.." title="主页" class="md-nav__link">
      主页
    </a>
  </li>

    
      
      
      


  <li class="md-nav__item md-nav__item--nested">
    
      <input class="md-toggle md-nav__toggle" data-md-toggle="nav-2" type="checkbox" id="nav-2">
    
    <label class="md-nav__link" for="nav-2">
      诗词题库
    </label>
    <nav class="md-nav" data-md-component="collapsible" data-md-level="1">
      <label class="md-nav__title" for="nav-2">
        诗词题库
      </label>
      <ul class="md-nav__list" data-md-scrollfix>
        
        
          
          
          


  <li class="md-nav__item">
    <a href="../../public/" title="闯关答题" class="md-nav__link">
      闯关答题
    </a>
  </li>

        
          
          
          


  <li class="md-nav__item">
    <a href="../../public/todo/" title="本周学习" class="md-nav__link">
      本周学习
    </a>
  </li>

        
          
          
          


  <li class="md-nav__item">
    <a href="../../public/review/" title="复习回顾" class="md-nav__link">
      复习回顾
    </a>
  </li>

        
          
          
          


  <li class="md-nav__item">
    <a href="../../public/feihua/" title="飞花令" class="md-nav__link">
      飞花令
    </a>
  </li>

        
      </ul>
    </nav>
  </li>

    
      
      
      


  <li class="md-nav__item md-nav__item--nested">
    
      <input class="md-toggle md-nav__toggle" data-md-toggle="nav-3" type="checkbox" id="nav-3">
    
    <label class="md-nav__link" for="nav-3">
      爱上古诗
    </label>
    <nav class="md-nav" data-md-component="collapsible" data-md-level="1">
      <label class="md-nav__title" for="nav-3">
        爱上古诗
      </label>
      <ul class="md-nav__list" data-md-scrollfix>
        
        
          
          
          


  <li class="md-nav__item">
    <a href="../乐学古诗/" title="乐学古诗" class="md-nav__link">
      乐学古诗
    </a>
  </li>

        
          
          
          


  <li class="md-nav__item">
    <a href="../乐学宋词/" title="乐学宋词" class="md-nav__link">
      乐学宋词
    </a>
  </li>

        
          
          
          


  <li class="md-nav__item">
    <a href="../小学必背(新版)/" title="小学必背(新版)" class="md-nav__link">
      小学必背(新版)
    </a>
  </li>

        
          
          
          


  <li class="md-nav__item">
    <a href="../论语/" title="《论语》节选" class="md-nav__link">
      《论语》节选
    </a>
  </li>

        
          
          
          


  <li class="md-nav__item">
    <a href="../小学扩展80+/" title="小学扩展80+" class="md-nav__link">
      小学扩展80+
    </a>
  </li>

        
          
          
          


  <li class="md-nav__item">
    <a href="../初中古诗/" title="初中古诗" class="md-nav__link">
      初中古诗
    </a>
  </li>

        
          
          
          


  <li class="md-nav__item">
    <a href="../高中古诗/" title="高中古诗" class="md-nav__link">
      高中古诗
    </a>
  </li>

        
          
          
          


  <li class="md-nav__item">
    <a href="../唐诗三百/" title="唐诗三百" class="md-nav__link">
      唐诗三百
    </a>
  </li>

        
          
          
          


  <li class="md-nav__item">
    <a href="../宋词三百/" title="宋词三百" class="md-nav__link">
      宋词三百
    </a>
  </li>

        
          
          
          


  <li class="md-nav__item">
    <a href="../宋词精选/" title="宋词精选" class="md-nav__link">
      宋词精选
    </a>
  </li>

        
          
          
          


  <li class="md-nav__item">
    <a href="../中秋赏月/" title="中秋赏月" class="md-nav__link">
      中秋赏月
    </a>
  </li>

        
      </ul>
    </nav>
  </li>

    
      
      
      


  <li class="md-nav__item md-nav__item--nested">
    
      <input class="md-toggle md-nav__toggle" data-md-toggle="nav-4" type="checkbox" id="nav-4">
    
    <label class="md-nav__link" for="nav-4">
      科学探究
    </label>
    <nav class="md-nav" data-md-component="collapsible" data-md-level="1">
      <label class="md-nav__title" for="nav-4">
        科学探究
      </label>
      <ul class="md-nav__list" data-md-scrollfix>
        
        
          
          
          


  <li class="md-nav__item">
    <a href="../../科学探究/认识秋天的植物/" title="认识秋天的植物" class="md-nav__link">
      认识秋天的植物
    </a>
  </li>

        
          
          
          


  <li class="md-nav__item">
    <a href="../../科学探究/认识春天的植物/" title="认识春天的植物" class="md-nav__link">
      认识春天的植物
    </a>
  </li>

        
          
          
          


  <li class="md-nav__item">
    <a href="../../科学探究/二十四节气/" title="二十四节气" class="md-nav__link">
      二十四节气
    </a>
  </li>

        
          
          
          


  <li class="md-nav__item">
    <a href="../../科学探究/水母/" title="水母" class="md-nav__link">
      水母
    </a>
  </li>

        
          
          
          


  <li class="md-nav__item">
    <a href="../../科学探究/蝴蝶的生命周期/" title="蝴蝶的生命周期" class="md-nav__link">
      蝴蝶的生命周期
    </a>
  </li>

        
          
          
          


  <li class="md-nav__item">
    <a href="../../科学探究/蝴蝶探索实践/" title="蝴蝶探索实践" class="md-nav__link">
      蝴蝶探索实践
    </a>
  </li>

        
      </ul>
    </nav>
  </li>

    
      
      
      


  <li class="md-nav__item">
    <a href="../../about/" title="关于我们" class="md-nav__link">
      关于我们
    </a>
  </li>

    
  </ul>
</nav>
                  </div>
                </div>
              </div>
            
            
              <div class="md-sidebar md-sidebar--secondary" data-md-component="toc">
                <div class="md-sidebar__scrollwrap">
                  <div class="md-sidebar__inner">
                    
<nav class="md-nav md-nav--secondary">
  
  
    
  
  
</nav>
                  </div>
                </div>
              </div>
            
          
          <div class="md-content">
            <article class="md-content__inner md-typeset">
              
                
                
                <h1 id="1-12208">1-12年级必背208篇古诗文</h1>
<h1 id="1675">1~6年级（75篇）</h1>
<h2 id="1">1 江南</h2>
<h4 id="_1">汉乐府</h4>
<pre><code>江南可采莲，莲叶何田田。
鱼戏莲叶间。
鱼戏莲叶东，鱼戏莲叶西。
鱼戏莲叶南，鱼戏莲叶北。
</code></pre>

<h2 id="2">2 长歌行</h2>
<h4 id="_2">汉乐府</h4>
<pre><code>青青园中葵，朝露待日晞。
阳春布德泽，万物生光辉。
常恐秋节至，焜黄华叶衰。
百川东到海，何时复西归？
少壮不努力，老大徒伤悲！
</code></pre>

<h2 id="3">3 敕勒歌</h2>
<h4 id="_3">北朝民歌</h4>
<pre><code>北朝民歌
敕勒川，阴山下。
天似穹庐，笼盖四野。
天苍苍，野茫茫，风吹草低见牛羊。
</code></pre>

<h2 id="4">4 咏鹅</h2>
<h4 id="_4">唐·骆宾王</h4>
<pre><code>鹅，鹅，鹅，曲项向天歌。
白毛浮绿水，红掌拨清波。
</code></pre>

<h2 id="5">5 风</h2>
<h3 id="_5">唐·李峤</h3>
<pre><code>解落三秋叶，能开二月花。
过江千尺浪，入竹万竿斜。
</code></pre>

<h2 id="6">6 咏柳</h2>
<h4 id="_6">唐·贺知章</h4>
<pre><code>碧玉妆成一树高，万条垂下绿丝绦。
不知细叶谁裁出，二月春风似剪刀。
</code></pre>

<h2 id="7">7 回乡偶书</h2>
<h4 id="_7">唐·贺知章</h4>
<pre><code>少小离家老大回，乡音无改鬓毛衰。
儿童相见不相识，笑问客从何处来。
</code></pre>

<h2 id="8">8 凉州词</h2>
<h4 id="_8">唐·王之涣</h4>
<pre><code>黄河远上白云间，一片孤城万仞山。
羌笛何须怨杨柳，春风不度玉门关。
</code></pre>

<h2 id="9">9  登鹳雀楼</h2>
<h4 id="_9">唐·王之涣</h4>
<pre><code>白日依山尽，黄河入海流。
欲穷千里目，更上一层楼。
</code></pre>

<h2 id="10">10 春晓</h2>
<h4 id="_10">唐·孟浩然</h4>
<pre><code>春眠不觉晓，处处闻啼鸟。
夜来风雨声，花落知多少。
</code></pre>

<h2 id="11">11 凉州词</h2>
<h4 id="_11">唐·王翰</h4>
<pre><code>葡萄美酒夜光杯，欲饮琵琶马上催。
醉卧沙场君莫笑，古来征战几人回？
</code></pre>

<h2 id="12">12 出塞</h2>
<h4 id="_12">唐·王昌龄</h4>
<pre><code>秦时明月汉时关，万里长征人未还。
但使龙城飞将在，不教胡马度阴山。
</code></pre>

<h2 id="13">13 芙蓉楼送辛渐</h2>
<h4 id="_13">唐·王昌龄</h4>
<pre><code>寒雨连江夜入吴，平明送客楚山孤。
洛阳亲友如相问，一片冰心在玉壶。
</code></pre>

<h2 id="14">14 鹿柴</h2>
<h4 id="_14">唐·王维</h4>
<pre><code>空山不见人，但闻人语响。
返景入深林，复照青苔上。
</code></pre>

<h2 id="15">15 送元二使安西</h2>
<h4 id="_15">唐·王维</h4>
<pre><code>渭城朝雨浥轻尘，客舍青青柳色新。
劝君更尽一杯酒，西出阳关无故人。
</code></pre>

<h2 id="16">16 九月九日忆山东兄弟</h2>
<h4 id="_16">唐·王维</h4>
<pre><code>独在异乡为异客，每逢佳节倍思亲。
遥知兄弟登高处，遍插茱萸少一人。
</code></pre>

<h2 id="17">17 静夜思</h2>
<h4 id="_17">唐·李白</h4>
<pre><code>床前明月光，疑是地上霜。
举头望明月，低头思故乡。
</code></pre>

<h2 id="18">18 古朗月行</h2>
<h4 id="_18">唐·李白</h4>
<pre><code>小时不识月，呼作白玉盘。
又疑瑶台镜，飞在青云端。
仙人垂两足，桂树何团团。
白兔捣药成，问言与谁餐？
蟾蜍蚀圆影，大明夜已残。
羿昔落九乌，天人清且安。
阴精此沦惑，去去不足观。
忧来其如何？凄怆摧心肝。
</code></pre>

<h2 id="19">19 望庐山瀑布</h2>
<h4 id="_19">唐·李白</h4>
<pre><code>日照香炉生紫烟，遥看瀑布挂前川。
飞流直下三千尺，疑是银河落九天。
</code></pre>

<h2 id="20">20 赠汪伦</h2>
<h4 id="_20">唐·李白</h4>
<pre><code>李白乘舟将欲行，忽闻岸上踏歌声。
桃花潭水深千尺，不及汪伦送我情。
</code></pre>

<h2 id="21">21 黄鹤楼送孟浩然之广陵</h2>
<h4 id="_21">唐·李白</h4>
<pre><code>故人西辞黄鹤楼，烟花三月下扬州。
孤帆远影碧空尽，唯见长江天际流。
</code></pre>

<h2 id="22">22 早发白帝城</h2>
<h4 id="_22">唐·李白</h4>
<pre><code>朝辞白帝彩云间，千里江陵一日还。
两岸猿声啼不住，轻舟已过万重山。
</code></pre>

<h2 id="23">23 望天门山</h2>
<h4 id="_23">唐·李白</h4>
<pre><code>天门中断楚江开，碧水东流至此回。
两岸青山相对出，孤帆一片日边来。
</code></pre>

<h2 id="24">24 别董大</h2>
<h4 id="_24">唐·高适</h4>
<pre><code>千里黄云白日曛，北风吹雁雪纷纷。
莫愁前路无知已，天下谁人不识君？
</code></pre>

<h2 id="25">25 绝句</h2>
<h4 id="_25">唐·杜甫</h4>
<pre><code>两个黄鹂鸣翠柳，一行白鹭上青天。
窗含西岭千秋雪，门泊东吴万里船。
</code></pre>

<h2 id="26">26 春夜喜雨</h2>
<h4 id="_26">唐·杜甫</h4>
<pre><code>好雨知时节，当春乃发生。
随风潜入夜，润物细无声。
野径云俱黑，江船火独明。
晓看红湿处，花重锦官城。
</code></pre>

<h2 id="27">27 绝句</h2>
<h4 id="_27">唐·杜甫</h4>
<pre><code>迟日江山丽，春风花草香。
泥融飞燕子，沙暖睡鸳鸯。
</code></pre>

<h2 id="28">28 江畔独步寻花</h2>
<h4 id="_28">唐·杜甫</h4>
<pre><code>黄师塔前江水东，春光懒困倚微风。
桃花一簇开无主，可爱深红爱浅红？
</code></pre>

<h2 id="29">29 枫桥夜泊</h2>
<h4 id="_29">唐·张继</h4>
<pre><code>月落乌啼霜满天，江枫渔火对愁眠。
姑苏城外寒山寺，夜半钟声到客船。
</code></pre>

<h2 id="30">30 滁州西涧</h2>
<h4 id="_30">唐·韦应物</h4>
<pre><code>独怜幽草涧边生，上有黄鹂深树鸣。
春潮带雨晚来急，野渡无人舟自横。
</code></pre>

<h2 id="31">31 游子吟</h2>
<h4 id="_31">唐·孟郊</h4>
<pre><code>慈母手中线，游子身上衣。
临行密密缝，意恐迟迟归。
谁言寸草心，报得三春晖。
</code></pre>

<h2 id="32">32 早春呈水部张十八员外</h2>
<h4 id="_32">唐·韩愈</h4>
<pre><code>天街小雨润如酥，草色遥看近却无。
最是一年春好处，绝胜烟柳满皇都。
</code></pre>

<h2 id="33">33 渔歌子</h2>
<h4 id="_33">唐·张志和</h4>
<pre><code>西塞山前白鹭飞，桃花流水鳜鱼肥。
青箬笠，绿蓑衣，斜风细雨不须归。
</code></pre>

<h2 id="34">34 塞下曲</h2>
<h4 id="_34">唐·卢纶</h4>
<pre><code>月黑雁飞高，单于夜遁逃。
欲将轻骑逐，大雪满弓刀。
</code></pre>

<h2 id="35">35 望洞庭</h2>
<h4 id="_35">唐·刘禹锡</h4>
<pre><code>湖光秋月两相和，潭面无风镜未磨。
遥望洞庭山水色，白银盘里一青螺。
</code></pre>

<h2 id="36">36 浪淘沙</h2>
<h4 id="_36">唐·刘禹锡</h4>
<pre><code>九曲黄河万里沙，浪淘风簸自天涯。
如今直上银河去，同到牵牛织女家。
</code></pre>

<h2 id="37">37 赋得古原草送别</h2>
<h4 id="_37">唐·白居易</h4>
<pre><code>离离原上草，一岁一枯荣。
野火烧不尽，春风吹又生。
远芳侵古道，晴翠接荒城。
又送王孙去，萋萋满别情。
</code></pre>

<h2 id="38">38 池上</h2>
<h4 id="_38">唐·白居易</h4>
<pre><code>小娃撑小艇，偷采白莲回。
不解藏踪迹，浮萍一道开。
</code></pre>

<h2 id="39">39 忆江南</h2>
<h4 id="_39">唐·白居易</h4>
<pre><code>江南好，风景旧曾谙。日出江花红胜火，春来江水绿如蓝。能不忆江南？
江南忆，最忆是杭州。山寺月中寻桂子，郡亭枕上看潮头。何日更重游！
江南忆，其次忆吴宫。吴酒一杯春竹叶，吴娃双舞醉芙蓉。早晚复相逢！
</code></pre>

<h2 id="40">40 小儿垂钓</h2>
<h4 id="_40">唐·胡令能</h4>
<pre><code>蓬头稚子学垂纶，侧坐莓苔草映身。
路人借问遥招手，怕得鱼惊不应人。
</code></pre>

<h2 id="41">41 悯农</h2>
<h4 id="_41">李绅</h4>
<pre><code>锄禾日当午，汗滴禾下土。
谁知盘中餐，粒粒皆辛苦。
</code></pre>

<h2 id="42">42 悯农</h2>
<h4 id="_42">唐·李绅</h4>
<pre><code>春种一粒粟，秋收万颗子。
四海无闲田，农夫犹饿死。
</code></pre>

<h2 id="43">43 江雪</h2>
<h4 id="_43">唐·柳宗元</h4>
<pre><code>千山鸟飞绝，万径人踪灭。
孤舟蓑笠翁，独钓寒江雪。
</code></pre>

<h2 id="44">44 寻隐者不遇</h2>
<h4 id="_44">唐·贾岛</h4>
<pre><code>松下问童子，言师采药去。
只在此山中，云深不知处。
</code></pre>

<h2 id="45">45 山行</h2>
<h4 id="_45">唐·杜牧</h4>
<pre><code>远上寒山石径斜，白云生处有人家。
停车坐爱枫林晚，霜叶红于二月花。
</code></pre>

<h2 id="46">46 清明</h2>
<h4 id="_46">唐·杜牧</h4>
<pre><code>清明时节雨纷纷，路上行人欲断魂。
借问酒家何处有，牧童遥指杏花村。
</code></pre>

<h2 id="47">47 江南春</h2>
<h4 id="_47">唐·杜牧</h4>
<pre><code>千里莺啼绿映红，水村山郭酒旗风。
南朝四百八十寺，多少楼台烟雨中。
</code></pre>

<h2 id="48">48 蜂</h2>
<h4 id="_48">唐·罗隐</h4>
<pre><code>不论平地与山尖，无限风光尽被占。
采得百花成蜜后，为谁辛苦为谁甜。
</code></pre>

<h2 id="49">49 江上渔者</h2>
<h4 id="_49">宋·范仲淹</h4>
<pre><code>江上往来人，但爱鲈鱼美。
君看一叶舟，出没风波里。
</code></pre>

<h2 id="50">50 元日</h2>
<h4 id="_50">宋·王安石</h4>
<pre><code>爆竹声中一岁除，春风送暖入屠苏。
千门万户曈曈日，总把新桃换旧符。
</code></pre>

<h2 id="51">51 泊船瓜洲</h2>
<h4 id="_51">宋·王安石</h4>
<pre><code>京口瓜洲一水间，钟山只隔数重山。
春风又绿江南岸，明月何时照我还。
</code></pre>

<h2 id="52">52 书湖阴先生壁</h2>
<h4 id="_52">宋·王安石</h4>
<pre><code>茅檐长扫净无苔，花木成畦手自栽。
一水护田将绿绕，两山排闼送青来。
</code></pre>

<h2 id="53">53 六月二十七日望湖楼醉书</h2>
<h4 id="_53">宋·苏轼</h4>
<pre><code>黑云翻墨未遮山，白雨跳珠乱入船。
卷地风来忽吹散，望湖楼下水如天。
</code></pre>

<h2 id="54">54 饮湖上初晴后雨</h2>
<h4 id="_54">宋·苏轼</h4>
<pre><code>水光潋滟睛方好，山色空蒙雨亦奇。
欲把西湖比西子，淡妆浓抹总相宜。
</code></pre>

<h2 id="55">55 惠崇春江晓景</h2>
<h4 id="_55">宋·苏轼</h4>
<pre><code>竹外桃花三两枝，春江水暖鸭先知。
蒌蒿满地芦芽短，正是河豚欲上时。
</code></pre>

<h2 id="56">56 题西林壁</h2>
<h4 id="_56">宋·苏轼</h4>
<pre><code>横看成岭侧成峰，远近高低各不同。
不识庐山真面目，只缘身在此山中。
</code></pre>

<h2 id="57">57 夏日绝句</h2>
<h4 id="_57">宋·李清照</h4>
<pre><code>生当作人杰，死亦为鬼雄。
至今思项羽，不肯过江东。
</code></pre>

<h2 id="58">58 三衢道中</h2>
<h4 id="_58">宋·曾几</h4>
<pre><code>梅子黄时日日晴，小溪泛尽却山行。
绿阴不减来时路，添得黄鹂四五声。
</code></pre>

<h2 id="59">59 示儿</h2>
<h4 id="_59">宋·陆游</h4>
<pre><code>死去元知万事空，但悲不见九州同。
王师北定中原日，家祭无忘告乃翁。
</code></pre>

<h2 id="60">60 秋夜将晓出篱门迎凉有感</h2>
<h4 id="_60">宋·陆游</h4>
<pre><code>三万里河东入海，五千仞岳上摩天。
遗民泪尽胡尘里，南望王师又一年。
</code></pre>

<h2 id="61">61 四时田园杂兴</h2>
<h4 id="_61">宋·范成大</h4>
<pre><code>昼出耘田夜绩麻，村庄儿女各当家。
童孙未解供耕织，也傍桑阴学种瓜。
</code></pre>

<h2 id="62">62 四时田园杂兴</h2>
<h4 id="_62">宋·范成大</h4>
<pre><code>梅子金黄杏子肥，麦花雪白菜花稀。
日长篱落无人过，唯有蜻蜓蛱蝶飞。
</code></pre>

<h2 id="63">63 小池</h2>
<h4 id="_63">宋·杨万里</h4>
<pre><code>泉眼无声惜细流，树阴照水爱晴柔。
小荷才露尖尖角，早有蜻蜓立上头。
</code></pre>

<h2 id="64">64 晓出净慈寺送林子方</h2>
<h4 id="_64">宋·杨万里</h4>
<pre><code>毕竟西湖六月中，风光不与四时同。
接天莲叶无穷碧，映日荷花别样红。
</code></pre>

<h2 id="65">65 春日</h2>
<h4 id="_65">宋·朱熹</h4>
<pre><code>胜日寻芳泗水滨，无边光景一时新。
等闲识得东风面，万紫千红总是春。
</code></pre>

<h2 id="66">66 观书有感</h2>
<h4 id="_66">宋·朱熹</h4>
<pre><code>半亩方塘一鉴开，天光云影共徘徊。
问渠那得清如许？为有源头活水来。
</code></pre>

<h2 id="67">67 题临安邸</h2>
<h4 id="_67">宋·林升</h4>
<pre><code>山外青山楼外楼，西湖歌舞几时休？
暖风熏得游人醉，直把杭州作汴州。
</code></pre>

<h2 id="68">68 游园不值</h2>
<h4 id="_68">宋·叶绍翁</h4>
<pre><code>应怜屐齿印苍苔，小扣柴扉久不开。
春色满园关不住，一枝红杏出墙来。
</code></pre>

<h2 id="69">69 乡村四月</h2>
<h4 id="_69">宋·翁卷</h4>
<pre><code>绿遍山原白满川，子规声里雨如烟。
乡村四月闲人少，才了蚕桑又插田。
</code></pre>

<h2 id="70">70 墨梅</h2>
<h4 id="_70">元·王冕</h4>
<pre><code>我家洗砚池头树，朵朵花开淡墨痕。
不要人夸好颜色，只留清气满乾坤。
</code></pre>

<h2 id="71">71 石灰吟</h2>
<h4 id="_71">明·于谦</h4>
<pre><code>千锤万凿出深山，烈火焚烧若等闲。
粉骨碎身全不怕，要留清白在人间。
</code></pre>

<h2 id="72">72 竹石</h2>
<h4 id="_72">清·郑燮</h4>
<pre><code>咬定青山不放松，立根原在破岩中。
千磨万击还坚劲，任尔东西南北风。
</code></pre>

<h2 id="73">73 所见</h2>
<h4 id="_73">清·袁枚</h4>
<pre><code>牧童骑黄牛，歌声振林樾。
意欲捕鸣蝉，忽然闭口立。
</code></pre>

<h2 id="74">74 村居</h2>
<h4 id="_74">清·高鼎</h4>
<pre><code>草长莺飞二月天，拂堤杨柳醉春烟。
儿童散学归来早，忙趁东风放纸鸢。
</code></pre>

<h2 id="75">75 己亥杂诗</h2>
<h4 id="_75">清·龚自珍</h4>
<pre><code>九州生气恃风雷，万马齐喑究可哀。
我劝天公重抖擞，不拘一格降人才。
</code></pre>

<h1 id="7961">7~9年级（61篇）</h1>
<h2 id="1_1">1 诗经·关雎</h2>
<h4 id="-">先秦 - 诗经·国风</h4>
<pre><code>关关雎鸠，在河之洲。窈窕淑女，君子好逑。
参差荇菜，左右流之。窈窕淑女，寤寐求之。
求之不得，寤寐思服。悠哉悠哉，辗转反侧。
参差荇菜，左右采之。窈窕淑女，琴瑟友之。
参差荇菜，左右芼之。窈窕淑女，钟鼓乐之。
</code></pre>

<h2 id="2_1">2 <a href="https://baike.baidu.com/item/诗经·蒹葭">诗经·蒹葭</a></h2>
<h4 id="-_1">先秦 - 诗经·秦风 <a href="https://so.gushiwen.org/shiwenv_15cd220102d6.aspx">古诗文网</a></h4>
<pre><code>蒹葭苍苍，白露为霜。所谓伊人，在水一方。
溯洄从之，道阻且长。溯游从之，宛在水中央。

蒹葭萋萋，白露未晞。所谓伊人，在水之湄。
溯洄从之，道阻且跻。溯游从之，宛在水中坻。

蒹葭采采，白露未已。所谓伊人，在水之涘。
溯洄从之，道阻且右。溯游从之，宛在水中沚。
</code></pre>

<h2 id="3_1">3 十五从军征</h2>
<h4 id="_76">汉乐府</h4>
<pre><code>十五从军征，八十始得归。
道逢乡里人，家中有阿谁。
遥望是君家，松柏冢累累。
兔从狗窦入，雉从梁上飞，
中庭生旅谷，井上生旅葵。
舂谷持作饭，采葵持作羹。
羹饭一时熟，不知贻阿谁。
出门东向望，泪落沾我衣。
</code></pre>

<h2 id="4_1">4 观沧海</h2>
<h4 id="_77">曹操</h4>
<pre><code>东临碣石，以观沧海。
水何澹澹，山岛竦峙。
树木丛生，百草丰茂。
秋风萧瑟，洪波涌起。
日月之行，若出其中；
星汉灿烂，若出其里。
幸甚至哉，歌以咏志。
</code></pre>

<h2 id="5_1">5 饮酒</h2>
<h4 id="_78">陶渊明</h4>
<pre><code>结庐在人境，而无车马喧。
问君何能尔？心远地自偏。
采菊东篱下，悠然见南山。
山气日夕佳，飞鸟相与还。
此中有真意，欲辨已忘言。
</code></pre>

<h2 id="6_1">6 木兰辞（节选）</h2>
<h4 id="_79">北朝民歌</h4>
<pre><code>雄兔脚扑朔，雌兔眼迷离。
双兔傍地走，安能辨我是雄雌。
</code></pre>

<h2 id="7_1">7 送杜少府之任蜀州</h2>
<h4 id="_80">王勃</h4>
<pre><code>城阙辅三秦，风烟望五津。
与君离别意，同是宦游人。
海内存知己，天涯若比邻。
无为在歧路，儿女共沾巾。
</code></pre>

<h2 id="8_1">8 登幽州台歌</h2>
<h4 id="_81">陈子昂</h4>
<pre><code>前不见古人，后不见来者。
念天地之悠悠，独怆然而涕下。
</code></pre>

<h2 id="9_1">9 次北固山下</h2>
<h4 id="_82">王湾</h4>
<pre><code>客路青山外，行舟绿水前。
潮平两岸阔，风正一帆悬。
海日生残夜，江春入旧年。
乡书何处达，归雁洛阳边。
</code></pre>

<h2 id="10_1">10 使至塞上</h2>
<h4 id="_83">王维</h4>
<pre><code>单车欲问边，属国过居延，
征蓬出汉塞，归雁入胡天，
大漠孤烟直，长河落日圆。
萧关逢侯骑，都护在燕然。
</code></pre>

<h2 id="11_1">11 闻王昌龄左迁龙标遥有此寄</h2>
<h4 id="_84">李白</h4>
<pre><code>杨花落尽子规啼，闻道龙标过五溪。
我寄愁心与明月，随风直到夜郎西。
</code></pre>

<h2 id="12_1">12 行路难</h2>
<h4 id="_85">李白</h4>
<pre><code>金樽清酒斗十千，玉盘珍羞直万钱。
停杯投箸不能食，拔剑四顾心茫然。
欲渡黄河冰塞川，将登太行雪满山。
闲来垂钓碧溪上，忽复乘舟梦日边。
行路难！行路难！多歧路，今安在？
长风破浪会有时，直挂云帆济沧海。
</code></pre>

<h2 id="13_1">13 黄鹤楼</h2>
<h4 id="_86">崔颢</h4>
<pre><code>昔人已乘黄鹤去，此地空余黄鹤楼。
黄鹤一去不复返，白云千载空悠悠。
晴川历历汉阳树，芳草萋萋鹦鹉洲。
日暮乡关何处是？烟波江上使人愁。
</code></pre>

<h2 id="14_1">14 望岳</h2>
<h4 id="_87">杜甫</h4>
<pre><code>岱宗夫如何？齐鲁青未了。
造化钟神秀，阴阳割昏晓。
荡胸生曾云，决眦入归鸟。
会当凌绝顶，一览众山小。
</code></pre>

<h2 id="15_1">15 春望</h2>
<h4 id="_88">杜甫</h4>
<pre><code>国破山河在，城春草木深。
感时花溅泪，恨别鸟惊心。
烽火连三月，家书抵万金。
白头搔更短，浑欲不胜簪。
</code></pre>

<h2 id="16_1">16 茅屋为秋风所破歌</h2>
<h4 id="_89">杜甫</h4>
<pre><code>八月秋高风怒号，卷我屋上三重茅。茅飞渡江洒江郊，高者挂罥长林梢，下者飘转沉塘坳。
南村群童欺我老无力，忍能对面为盗贼，公然抱茅入竹去。唇焦口燥呼不得，归来倚杖自叹息。
俄顷风定云墨色，秋天漠漠向昏黑。布衾多年冷似铁，娇儿恶卧踏里裂。床头屋漏无干处，雨脚如麻未断绝。自经丧乱少睡眠，长夜沾湿何由彻?
安得广厦千万间，大庇天下寒士俱欢颜，风雨不动安如山。呜呼！何时眼前突兀见此屋，吾庐独破受冻死亦足！
</code></pre>

<h2 id="17_1">17 白雪歌送武判官归京</h2>
<h4 id="_90">岑参</h4>
<pre><code>北风卷地白草折，胡天八月即飞雪。
忽如一夜春风来，千树万树梨花开。
散入珠帘湿罗幕，狐裘不暖锦衾薄。
将军角弓不得控，都护铁衣冷难着。
瀚海阑干百丈冰，愁云惨淡万里凝。
中军置酒饮归客，胡琴琵琶与羌笛。
纷纷暮雪下辕门，风掣红旗冻不翻。
轮台东门送君去，去时雪满天山路。
山回路转不见君，雪上空留马行处。
</code></pre>

<h2 id="18_1">18 酬乐天扬州初逢席上见赠</h2>
<h4 id="_91">刘禹锡</h4>
<pre><code>巴山楚水凄凉地，二十三年弃置身。
怀旧空吟闻笛赋，到乡翻似烂柯人。
沉舟侧畔千帆过，病树前头万木春。
今日听君歌一曲，暂凭杯酒长精神。
</code></pre>

<h2 id="19_1">19 卖炭翁</h2>
<h4 id="_92">唐·白居易</h4>
<pre><code>卖炭翁，伐薪烧炭南山中。
满面尘灰烟火色，两鬓苍苍十指黑。
卖炭得钱何所营？身上衣裳口中食。
可怜身上衣正单，心忧炭贱愿天寒。
夜来城外一尺雪，晓驾炭车辗冰辙。
牛困人饥日已高，市南门外泥中歇。
翩翩两骑来是谁？黄衣使者白衫儿。
手把文书口称敕，回车叱牛牵向北。
一车炭，千余斤，宫使驱将惜不得。
半匹红绡一丈绫，系向牛头充炭直。
</code></pre>

<h2 id="20_1">20 钱塘湖春行</h2>
<h4 id="_93">唐·白居易</h4>
<pre><code>孤山寺北贾亭西，水面初平云脚低。
几处早莺争暖树，谁家新燕啄春泥。
乱花渐欲迷人眼，浅草才能没马蹄。
最爱湖东行不足，绿杨阴里白沙堤。
</code></pre>

<h2 id="21_1">21 雁门太守行</h2>
<h4 id="_94">李贺</h4>
<pre><code>黑云压城城欲摧，甲光向日金鳞开。
角声满天秋色里，塞上燕脂凝夜紫。
半卷红旗临易水，霜重鼓寒声不起。
报君黄金台上意，提携玉龙为君死！
</code></pre>

<h2 id="22_1">22 赤壁</h2>
<h4 id="_95">杜牧</h4>
<pre><code>折戟沉沙铁未销，自将磨洗认前朝。
东风不与周郎便，铜雀春深锁二乔。
</code></pre>

<h2 id="23_1">23 泊秦淮</h2>
<h4 id="_96">杜牧</h4>
<pre><code>烟笼寒水月笼沙，夜泊秦淮近酒家。
商女不知亡国恨，隔江犹唱后庭花。
</code></pre>

<h2 id="24_1">24 夜雨寄北</h2>
<h4 id="_97">李商隐</h4>
<pre><code>君问归期未有期，巴山夜雨涨秋池。
何当共剪西窗烛，却话巴山夜雨时。
</code></pre>

<h2 id="25_1">25 无题</h2>
<h4 id="_98">李商隐</h4>
<pre><code>相见时难别亦难，东风无力百花残。
春蚕到死丝方尽，蜡炬成灰泪始干。
晓镜但愁云鬓改，夜吟应觉月光寒。
蓬山此去无多路，青鸟殷勤为探看。
</code></pre>

<h2 id="26_1">26 相见欢</h2>
<h4 id="_99">李煜</h4>
<pre><code>无言独上西楼，月如钩。
寂寞梧桐深院锁清秋。
剪不断，理还乱，是离愁。
别是一般滋味在心头。
</code></pre>

<h2 id="27_1">27 渔家傲</h2>
<h4 id="_100">范仲淹</h4>
<pre><code>塞下秋来风景异，衡阳雁去无留意。四面边声连角起。千嶂里，长烟落日孤城闭。
浊酒一杯家万里，燕然未勒归无计。羌管悠悠霜满地。人不寐，将军白发征夫泪。
</code></pre>

<h2 id="28_1">28 浣溪沙</h2>
<h4 id="_101">晏殊</h4>
<pre><code>一曲新词酒一杯，去年天气旧亭台。
夕阳西下几时回。
无可奈何花落去，似曾相识燕归来。
小园香径独徘徊。
</code></pre>

<h2 id="29_1">29 登飞来峰</h2>
<h4 id="_102">王安石</h4>
<pre><code>飞来山上千寻塔，闻说鸡鸣见日升。
不畏浮云遮望眼，自缘身在最高层。
</code></pre>

<h2 id="30_1">30 江城子·密州出猎</h2>
<h4 id="_103">苏轼</h4>
<pre><code>老夫聊发少年狂，左牵黄，右擎苍，锦帽貂裘，千骑卷平冈。为报倾城随太守，亲射虎，看孙郎。
酒酣胸胆尚开张，鬓微霜，又何妨！持节云中，何日遣冯唐？会挽雕弓如满月，西北望，射天狼。
</code></pre>

<h2 id="31_1">31 水调歌头</h2>
<h4 id="_104">苏轼</h4>
<pre><code>丙辰中秋，欢饮达旦，大醉，作此篇，兼怀子由。
明月几时有？把酒问青天。不知天上宫阙，今夕是何年。我欲乘风归去，又恐琼楼玉宇，高处不胜寒。起舞弄清影，何似在人间？
转朱阁，低绮户，照无眠。不应有恨，何事长向别时圆？人有悲欢离合，月有阴晴圆缺，此事古难全。但愿人长久，千里共婵娟。
</code></pre>

<h2 id="32_1">32 渔家傲</h2>
<h4 id="_105">李清照</h4>
<pre><code>天接云涛连晓雾，星河欲转千帆舞。仿佛梦魂归帝所。闻天语，殷勤问我归何处。
我报路长嗟日暮，学诗谩有惊人句。九万里风鹏正举。风休住，蓬舟吹取三山去！
</code></pre>

<h2 id="33_1">33 游山西村</h2>
<h4 id="_106">陆游</h4>
<pre><code>莫笑农家腊酒浑，丰年留客足鸡豚。
山重水复疑无路，柳暗花明又一村。
萧鼓追随春社近，衣冠简朴古风存。
从今若许闲乘月，拄杖无时夜叩门。
</code></pre>

<h2 id="34_1">34 南乡子</h2>
<h4 id="_107">辛弃疾</h4>
<pre><code>何处望神州？满眼风光北固楼。千古兴亡多少事？悠悠。
不尽长江滚滚流。天下英雄谁敌手？曹刘。生子当如孙仲谋。
</code></pre>

<h2 id="35_1">35 破阵子</h2>
<h4 id="_108">辛弃疾</h4>
<pre><code>醉里挑灯看剑，梦回吹角连营。八百里分麾下炙，五十弦翻塞外声。沙场秋点兵。
马作的卢飞快，弓如霹雳弦惊。了却君王天下事，赢得生前身后名。可怜白发生！
</code></pre>

<h2 id="36_1">36 过零丁洋</h2>
<h4 id="_109">文天祥</h4>
<pre><code>辛苦遭逢起一经，干戈寥落四周星。
山河破碎风飘絮，身世浮沉雨打萍。
惶恐滩头说惶恐，零丁洋里叹零丁。
人生自古谁无死，留取丹心照汗青。
</code></pre>

<h2 id="37_1">37 天净沙·秋思</h2>
<h4 id="_110">马致远</h4>
<pre><code>枯藤老树昏鸦，小桥流水人家，
古道西风瘦马。
夕阳西下，断肠人在天涯。
</code></pre>

<h2 id="38_1">38 山坡羊·潼关怀古</h2>
<h4 id="_111">张养浩</h4>
<pre><code>峰峦如聚，波涛如怒，山河表里潼关路。望西都，意踌躇。
伤心秦汉经行处，宫阙万间都做了土。兴，百姓苦；亡，百姓苦。
</code></pre>

<h2 id="39_1">39 己亥杂诗</h2>
<h4 id="_112">龚自珍</h4>
<pre><code>浩荡离愁白日斜，吟鞭东指即天涯。
落红不是无情物，化作春泥更护花。
</code></pre>

<h2 id="40_1">40 满江红</h2>
<h4 id="_113">秋瑾</h4>
<pre><code>小住京华，早又是，中秋佳节。
为篱下，黄花开遍，秋容如拭。
四面歌残终破楚，八年风味徒思浙。
苦将侬，强派作蛾眉，殊未屑！
身不得，男儿列。
心却比，男儿烈！
算平生肝胆，因人常热。
俗子胸襟谁识我？英雄末路当磨折。
莽红尘，何处觅知音？青衫湿！
</code></pre>

<h2 id="41-12">41 《论语》12章</h2>
<h4 id="_114">春秋·孔子</h4>
<pre><code>学而时习之；吾日三省吾身；吾十有五而志于学；温故而知新；学而不思则罔；贤哉回也；知之者不如好之者；不义而富且贵；三人行；子在川上曰；三军可夺帅也；博学而笃志。
</code></pre>

<h2 id="42_1">42 曹刿论战《左传》</h2>
<h4 id="_115">先秦·左丘明</h4>
<pre><code>既克，公问其故。对曰：“夫战，勇气也。一鼓作气，再而衰，三而竭。彼竭我盈。故克之。夫大国，难测也，惧有伏焉。吾视其辙乱，望其旗靡，故逐之。”
</code></pre>

<h2 id="43_1">43 《孟子》三则（节选）</h2>
<h4 id="_116">战国·孟子</h4>
<pre><code>鱼，我所欲也；熊掌，亦我所欲也。二者不可得兼，舍鱼而取熊掌者也。生，亦我所欲也；义，亦我所欲也。二者不可得兼，舍生而取义者也。——《孟子·告子上》
故天将降大任于是人也，必先苦其心志，劳其筋骨，饿其体肤，空伐其身，行弗乱其所为，动心忍性，曾益其所不能。——《孟子·告子下》
富贵不能淫，贫贱不能移，威武不能屈，此之谓大丈夫。——《孟子·滕文公下》
</code></pre>

<h2 id="44_1">44 《庄子》一则（节选）</h2>
<h4 id="_117">战国·庄子</h4>
<pre><code>北冥有鱼，其名为鲲。鲲之大，不知其几千里也。化而为鸟，其名为鹏，鹏之背，不知其几千里也；怒而飞，其翼若垂天之云。——《逍遥游》
</code></pre>

<h2 id="45_1">45 《礼记》一则</h2>
<h4 id="_118">西汉·戴圣、戴圣</h4>
<pre><code>虽有嘉肴，弗食，不知其旨也。虽有至道，弗学，不知其善也。是故学然后知不足，教然后知困。知不足，然后能自反也；知困，然后能自强也。故曰：教学相长也。
</code></pre>

<h2 id="46_1">46 《列子》一则（节选）</h2>
<h4 id="_119">战国·列子</h4>
<pre><code>伯牙善鼓琴，钟子期善听。伯牙鼓琴，志在高山。钟子期曰：“善哉，峨峨兮若泰山！”志在流水，钟子期曰：“善哉，洋洋兮若江河。”
</code></pre>

<h2 id="47_1">47 《邹忌讽齐王纳谏》</h2>
<h4 id="_120">两汉·刘向</h4>
<pre><code>邹忌修八尺有余，而形貌昳丽。朝服衣冠，窥镜，谓其妻曰：“我孰与城北徐公美？”其妻曰：“君美甚，徐公何能及君也！”城北徐公，齐国之美丽者也。忌不自信，而复问其妾曰：“吾孰与徐公美？”妾曰：“徐公何能及君也！”旦日，客从外来，与坐谈，问之客曰：“吾与徐公孰美？”客曰：“徐公不若君之美也。”明日徐公来，孰视之，自以为不如；窥镜而自视，又弗如远甚。暮寝而思之，曰：“吾妻之美我者，私我也；妾之美我者，畏我也；客之美我者，欲有求于我也。”

于是入朝见威王，曰：“臣诚知不如徐公美。臣之妻私臣，臣之妾畏臣，臣之客欲有求于臣，皆以美于徐公。今齐地方千里，百二十城，宫妇左右莫不私王，朝廷之臣莫不畏王，四境之内莫不有求于王：由此观之，王之蔽甚矣。”

王曰：“善。”乃下令：“群臣吏民能面刺寡人之过者，受上赏；上书谏寡人者，受中赏；能谤讥于市朝，闻寡人之耳者，受下赏。”令初下，群臣进谏，门庭若市；数月之后，时时而间进；期年之后，虽欲言，无可进者。(谤讥 一作：谤议)

燕、赵、韩、魏闻之，皆朝于齐。此所谓战胜于朝廷。
</code></pre>

<h2 id="48_1">48 《出师表》</h2>
<h4 id="_121">两汉·诸葛亮</h4>
<pre><code>先帝创业未半而中道崩殂，今天下三分，益州疲弊，此诚危急存亡之秋也。然侍卫之臣不懈于内，忠志之士忘身于外者，盖追先帝之殊遇，欲报之于陛下也。诚宜开张圣听，以光先帝遗德，恢弘志士之气，不宜妄自菲薄，引喻失义，以塞忠谏之路也。

宫中府中，俱为一体；陟罚臧否，不宜异同。若有作奸犯科及为忠善者，宜付有司论其刑赏，以昭陛下平明之理；不宜偏私，使内外异法也。

侍中、侍郎郭攸之、费祎、董允等，此皆良实，志虑忠纯，是以先帝简拔以遗陛下：愚以为宫中之事，事无大小，悉以咨之，然后施行，必能裨补阙漏，有所广益。

将军向宠，性行淑均，晓畅军事，试用于昔日，先帝称之曰“能”，是以众议举宠为督：愚以为营中之事，悉以咨之，必能使行阵和睦，优劣得所。

亲贤臣，远小人，此先汉所以兴隆也；亲小人，远贤臣，此后汉所以倾颓也。先帝在时，每与臣论此事，未尝不叹息痛恨于桓、灵也。侍中、尚书、长史、参军，此悉贞良死节之臣，愿陛下亲之、信之，则汉室之隆，可计日而待也。

臣本布衣，躬耕于南阳，苟全性命于乱世，不求闻达于诸侯。先帝不以臣卑鄙，猥自枉屈，三顾臣于草庐之中，咨臣以当世之事，由是感激，遂许先帝以驱驰。后值倾覆，受任于败军之际，奉命于危难之间，尔来二十有一年矣。

先帝知臣谨慎，故临崩寄臣以大事也。受命以来，夙夜忧叹，恐托付不效，以伤先帝之明；故五月渡泸，深入不毛。今南方已定，兵甲已足，当奖率三军，北定中原，庶竭驽钝，攘除奸凶，兴复汉室，还于旧都。此臣所以报先帝而忠陛下之职分也。至于斟酌损益，进尽忠言，则攸之、祎、允之任也。

愿陛下托臣以讨贼兴复之效，不效，则治臣之罪，以告先帝之灵。若无兴德之言，则责攸之、祎、允等之慢，以彰其咎；陛下亦宜自谋，以咨诹善道，察纳雅言，深追先帝遗诏。臣不胜受恩感激。

今当远离，临表涕零，不知所言。
</code></pre>

<h2 id="49_1">49 桃花源记</h2>
<h3 id="_122">东晋·淘渊明</h3>
<pre><code>晋太元中，武陵人捕鱼为业。缘溪行，忘路之远近。忽逢桃花林，夹岸数百步，中无杂树，芳草鲜美，落英缤纷。渔人甚异之。复前行，欲穷其林。

林尽水源，便得一山，山有小口，仿佛若有光。便舍船，从口入。初极狭，才通人。复行数十步，豁然开朗。土地平旷，屋舍俨然，有良田美池桑竹之属。阡陌交通，鸡犬相闻。其中往来种作，男女衣着，悉如外人。黄发垂髫，并怡然自乐。

见渔人，乃大惊，问所从来。具答之。便要还家，设酒杀鸡作食。村中闻有此人，咸来问讯。自云先世避秦时乱，率妻子邑人来此绝境，不复出焉，遂与外人间隔。问今是何世，乃不知有汉，无论魏晋。此人一一为具言所闻，皆叹惋。余人各复延至其家，皆出酒食。停数日，辞去。此中人语云：“不足为外人道也。”(间隔 一作：隔绝)

既出，得其船，便扶向路，处处志之。及郡下，诣太守，说如此。太守即遣人随其往，寻向所志，遂迷，不复得路。

南阳刘子骥，高尚士也，闻之，欣然规往。未果，寻病终，后遂无问津者。
</code></pre>

<h2 id="50_1">50 答谢中书书</h2>
<h4 id="_123">南朝·陶弘景</h4>
<pre><code>山川之美，古来共谈。高峰入云，清流见底。两岸石壁，五色交辉。青林翠竹，四时俱备。晓雾将 歇，猿鸟乱鸣；夕日欲颓，沉鳞竞跃。实是欲界之仙都。自康乐以来，未复有能与其奇者。
</code></pre>

<h2 id="51_1">51 三峡</h2>
<h4 id="_124">南北朝·郦道元</h4>
<pre><code>自三峡七百里中，两岸连山，略无阙处。重岩叠嶂，隐天蔽日，自非亭午夜分，不见曦月。(阙 通：缺；重岩 一作：重峦)

至于夏水襄陵，沿溯阻绝。或王命急宣，有时朝发白帝，暮到江陵，其间千二百里，虽乘奔御风，不以疾也。(溯 同：泝；暮到 一作：暮至)

春冬之时，则素湍绿潭，回清倒影。绝巘多生怪柏，悬泉瀑布，飞漱其间，清荣峻茂，良多趣味。

每至晴初霜旦，林寒涧肃，常有高猿长啸，属引凄异，空谷传响，哀转久绝。故渔者歌曰：“巴东三峡巫峡长，猿鸣三声泪沾裳。”
</code></pre>

<h2 id="52_1">52 杂说（四）</h2>
<h4 id="_125">唐·韩愈</h4>
<pre><code>世有伯乐，然后有千里马。千里马常有，而伯乐不常有。故虽有名马，衹辱于奴隶人之手，骈死于槽枥之间，不以千里称也。(衹辱 一作：只辱)

马之千里者，一食或尽粟一石。食马者不知其能千里而食也。是马也，虽有千里之能，食不饱，力不足，才美不外见，且欲与常马等不可得，安求其能千里也？(食马者 通：饲)

策之不以其道，食之不能尽其材，鸣之而不能通其意，执策而临之，曰：“天下无马！”呜呼！其真无马邪？其真不知马也！
</code></pre>

<h2 id="53_1">53 陋室铭</h2>
<h4 id="_126">唐·刘禹锡</h4>
<pre><code>山不在高，有仙则名。水不在深，有龙则灵。斯是陋室，惟吾德馨。苔痕上阶绿，草色入帘青。谈笑有鸿儒，往来无白丁。可以调素琴，阅金经。无丝竹之乱耳，无案牍之劳形。南阳诸葛庐，西蜀子云亭。孔子云：何陋之有？
</code></pre>

<h2 id="54_1">54 小石潭记</h2>
<h4 id="_127">唐·柳宗元</h4>
<pre><code>从小丘西行百二十步，隔篁竹，闻水声，如鸣珮环，心乐之。伐竹取道，下见小潭，水尤清冽。全石以为底，近岸，卷石底以出，为坻，为屿，为嵁，为岩。青树翠蔓，蒙络摇缀，参差披拂。(珮 通：佩)

潭中鱼可百许头，皆若空游无所依。日光下澈，影布石上，佁然不动；俶尔远逝，往来翕忽。似与游者相乐。(下澈 一作：下彻)

潭西南而望，斗折蛇行，明灭可见。其岸势犬牙差互，不可知其源。

坐潭上，四面竹树环合，寂寥无人，凄神寒骨，悄怆幽邃。以其境过清，不可久居，乃记之而去。

同游者：吴武陵，龚古，余弟宗玄。隶而从者，崔氏二小生：曰恕己，曰奉壹。
</code></pre>

<h2 id="55_1">55 岳阳楼记</h2>
<h4 id="_128">宋·范仲淹</h4>
<pre><code>庆历四年春，滕子京谪守巴陵郡。越明年，政通人和，百废具兴。乃重修岳阳楼，增其旧制，刻唐贤今人诗赋于其上。属予作文以记之。(具 通：俱)

予观夫巴陵胜状，在洞庭一湖。衔远山，吞长江，浩浩汤汤，横无际涯；朝晖夕阴，气象万千。此则岳阳楼之大观也，前人之述备矣。然则北通巫峡，南极潇湘，迁客骚人，多会于此，览物之情，得无异乎？

若夫淫雨霏霏，连月不开，阴风怒号，浊浪排空；日星隐曜，山岳潜形；商旅不行，樯倾楫摧；薄暮冥冥，虎啸猿啼。登斯楼也，则有去国怀乡，忧谗畏讥，满目萧然，感极而悲者矣。(隐曜 一作：隐耀；淫雨 通：霪雨)

至若春和景明，波澜不惊，上下天光，一碧万顷；沙鸥翔集，锦鳞游泳；岸芷汀兰，郁郁青青。而或长烟一空，皓月千里，浮光跃金，静影沉璧，渔歌互答，此乐何极！登斯楼也，则有心旷神怡，宠辱偕忘，把酒临风，其喜洋洋者矣。

嗟夫！予尝求古仁人之心，或异二者之为，何哉？不以物喜，不以己悲；居庙堂之高则忧其民；处江湖之远则忧其君。是进亦忧，退亦忧。然则何时而乐耶？其必曰：“先天下之忧而忧，后天下之乐而乐”乎。噫！微斯人，吾谁与归？

时六年九月十五日。
</code></pre>

<h2 id="56_1">56 醉翁亭记</h2>
<h4 id="_129">宋·欧阳修</h4>
<pre><code>环滁皆山也。其西南诸峰，林壑尤美，望之蔚然而深秀者，琅琊也。山行六七里，渐闻水声潺潺，而泻出于两峰之间者，酿泉也。峰回路转，有亭翼然临于泉上者，醉翁亭也。作亭者谁？山之僧智仙也。名之者谁？太守自谓也。太守与客来饮于此，饮少辄醉，而年又最高，故自号曰醉翁也。醉翁之意不在酒，在乎山水之间也。山水之乐，得之心而寓之酒也。

若夫日出而林霏开，云归而岩穴暝，晦明变化者，山间之朝暮也。野芳发而幽香，佳木秀而繁阴，风霜高洁，水落而石出者，山间之四时也。朝而往，暮而归，四时之景不同，而乐亦无穷也。

至于负者歌于途，行者休于树，前者呼，后者应，伛偻提携，往来而不绝者，滁人游也。临溪而渔，溪深而鱼肥。酿泉为酒，泉香而酒洌；山肴野蔌，杂然而前陈者，太守宴也。宴酣之乐，非丝非竹，射者中，弈者胜，觥筹交错，起坐而喧哗者，众宾欢也。苍颜白发，颓然乎其间者，太守醉也。

已而夕阳在山，人影散乱，太守归而宾客从也。树林阴翳，鸣声上下，游人去而禽鸟乐也。然而禽鸟知山林之乐，而不知人之乐；人知从太守游而乐，而不知太守之乐其乐也。醉能同其乐，醒能述以文者，太守也。太守谓谁？庐陵欧阳修也。
</code></pre>

<h2 id="57_1">57 爱莲说</h2>
<h4 id="_130">宋·周敦顾</h4>
<pre><code>水陆草木之花，可爱者甚蕃。晋陶渊明独爱菊。自李唐来，世人甚爱牡丹。予独爱莲之出淤泥而不染，濯清涟而不妖，中通外直，不蔓不枝，香远益清，亭亭净植，可远观而不可亵玩焉。(甚爱 一作：盛爱)

予谓菊，花之隐逸者也；牡丹，花之富贵者也；莲，花之君子者也。噫！菊之爱，陶后鲜有闻。莲之爱，同予者何人？牡丹之爱，宜乎众矣！
</code></pre>

<h2 id="58_1">58 记承天寺夜游</h2>
<h4 id="_131">宋·苏轼</h4>
<pre><code>元丰六年十月十二日夜，解衣欲睡，月色入户，欣然起行。念无与为乐者，遂至承天寺寻张怀民。怀民亦未寝，相与步于中庭。
庭下如积水空明，水中藻荇交横，盖竹柏影也。何夜无月？何处无竹柏？但少闲人如吾两人者耳。
</code></pre>

<h2 id="59_1">59 送东阳马生序</h2>
<h4 id="_132">明·宋濂</h4>
<pre><code>余幼时即嗜学。家贫，无从致书以观，每假借于藏书之家，手自笔录，计日以还。天大寒，砚冰坚，手指不可屈伸，弗之怠。录毕，走送之，不敢稍逾约。以是人多以书假余，余因得遍观群书。既加冠，益慕圣贤之道，又患无硕师名人与游，尝趋百里外，从乡之先达执经叩问。先达德隆望尊，门人弟子填其室，未尝稍降辞色。余立侍左右，援疑质理，俯身倾耳以请；或遇其叱咄，色愈恭，礼愈至，不敢出一言以复；俟其欣悦，则又请焉。故余虽愚，卒获有所闻。

当余之从师也，负箧曳屣，行深山巨谷中，穷冬烈风，大雪深数尺，足肤皲裂而不知。至舍，四支僵劲不能动，媵人持汤沃灌，以衾拥覆，久而乃和。寓逆旅，主人日再食，无鲜肥滋味之享。同舍生皆被绮绣，戴朱缨宝饰之帽，腰白玉之环，左佩刀，右备容臭，烨然若神人；余则缊袍敝衣处其间，略无慕艳意,以中有足乐者，不知口体之奉不若人也。盖余之勤且艰若此。
</code></pre>

<h2 id="60_1">60 湖心亭看雪</h2>
<h4 id="_133">明·张岱</h4>
<pre><code>崇祯五年十二月，余住西湖。大雪三日，湖中人鸟声俱绝。是日更定矣，余拏一小舟，拥毳衣炉火，独往湖心亭看雪。
雾凇沆砀，天与云与山与水，上下一白。湖上影子，惟长堤一痕、湖心亭一点，与余舟一芥、舟中人两三粒而已。
</code></pre>

<h2 id="61_1">61 河中石兽</h2>
<h4 id="_134">清·纪昀</h4>
<pre><code>沧州南一寺临河干，山门圮于河，二石兽并沉焉。阅十余岁，僧募金重修，求二石兽于水中，竟不可得。以为顺流下矣，棹数小舟，曳铁钯，寻十余里无迹。

一讲学家设帐寺中，闻之笑曰：“尔辈不能究物理，是非木杮，岂能为暴涨携之去？乃石性坚重，沙性松浮，湮于沙上，渐沉渐深耳。沿河求之，不亦颠乎？”众服为确论。

一老河兵闻之，又笑曰：“凡河中失石，当求之于上流。盖石性坚重，沙性松浮，水不能冲石，其反激之力，必于石下迎水处啮沙为坎穴，渐激渐深，至石之半，石必倒掷坎穴中。如是再啮，石又再转。转转不已，遂反溯流逆上矣。求之下流，固颠；求之地中，不更颠乎？”如其言，果得于数里外。然则天下之事，但知其一，不知其二者多矣，可据理臆断欤？(转转 一作：再转)
</code></pre>

<h1 id="101272">10~12年级（72篇）</h1>
<h1 id="40_2">诗词曲（40篇）</h1>
<h2 id="1_2">1 静女</h2>
<h4 id="_135">先秦·佚名</h4>
<pre><code>静女其姝，俟我于城隅。
爱而不见，搔首踟蹰。
静女其娈，贻我彤管。
彤管有炜，说怿女美。
自牧归荑，洵美且异。
匪女之为美，美人之贻。
</code></pre>

<h2 id="2_2">2 无衣</h2>
<h4 id="_136">先秦·佚名</h4>
<pre><code>岂曰无衣？与子同袍。
王于兴师，修我戈矛。
与子同仇！

岂曰无衣？与子同泽。
王于兴师，修我矛戟。
与子偕作！

岂曰无衣？与子同裳。
王于兴师，修我甲兵。
与子偕行！
</code></pre>

<h2 id="3_2">3 离骚（节选）</h2>
<h4 id="_137">先秦·屈原</h4>
<pre><code>帝高阳之苗裔兮，朕皇考曰伯庸。
摄提贞于孟陬兮，惟庚寅吾以降。
皇览揆余初度兮，肇锡余以嘉名：
名余曰正则兮，字余曰灵均。
纷吾既有此内美兮，又重之以修能。
扈江离与辟芷兮，纫秋兰以为佩。
汩余若将不及兮，恐年岁之不吾与。
朝搴阰之木兰兮，夕揽洲之宿莽。
日月忽其不淹兮，春与秋其代序。
惟草木之零落兮，恐美人之迟暮。
不抚壮而弃秽兮，何不改乎此度?
乘骐骥以驰骋兮，来吾道夫先路！
</code></pre>

<h2 id="4_2">4 涉江采芙蓉</h2>
<h4 id="_138">两汉·佚名</h4>
<pre><code>涉江采芙蓉，兰泽多芳草。
采之欲遗谁，所思在远道。
还顾望旧乡，长路漫浩浩。
同心而离居，忧伤以终老。
</code></pre>

<h2 id="5_2">5 短歌行</h2>
<h4 id="_139">两汉·曹操</h4>
<pre><code>对酒当歌，人生几何！
譬如朝露，去日苦多。
慨当以慷，忧思难忘。
何以解忧？唯有杜康。
青青子衿，悠悠我心。
但为君故，沉吟至今。
呦呦鹿鸣，食野之苹。
我有嘉宾，鼓瑟吹笙。
明明如月，何时可掇？
忧从中来，不可断绝。
越陌度阡，枉用相存。
契阔谈讌，心念旧恩。
月明星稀，乌鹊南飞。
绕树三匝，何枝可依？
山不厌高，海不厌深。
周公吐哺，天下归心。
</code></pre>

<h2 id="6_2">6 归园田居（其一）</h2>
<h4 id="_140">魏晋·陶渊明</h4>
<pre><code>少无适俗韵，性本爱丘山。
误落尘网中，一去三十年。
羁鸟恋旧林，池鱼思故渊。
开荒南野际，守拙归园田。
方宅十余亩，草屋八九间。
榆柳荫后檐，桃李罗堂前。
暧暧远人村，依依墟里烟。
狗吠深巷中，鸡鸣桑树颠。
户庭无尘杂，虚室有余闲。
久在樊笼里，复得返自然。
</code></pre>

<h2 id="7_2">7 拟行路难·其四</h2>
<h4 id="_141">南北朝·鲍照</h4>
<pre><code>泻水置平地，各自东西南北流。
人生亦有命，安能行叹复坐愁？
酌酒以自宽，举杯断绝歌路难。
心非木石岂无感？吞声踯躅不敢言。
</code></pre>

<h2 id="8_2">8 春江花月夜</h2>
<h4 id="_142">唐·张若虚</h4>
<pre><code>春江潮水连海平，海上明月共潮生。
滟滟随波千万里，何处春江无月明！
江流宛转绕芳甸，月照花林皆似霰；
空里流霜不觉飞，汀上白沙看不见。
江天一色无纤尘，皎皎空中孤月轮。
江畔何人初见月？江月何年初照人？
人生代代无穷已，江月年年只相似。
不知江月待何人，但见长江送流水。
白云一片去悠悠，青枫浦上不胜愁。
谁家今夜扁舟子？何处相思明月楼？
可怜楼上月徘徊，应照离人妆镜台。
玉户帘中卷不去，捣衣砧上拂还来。
此时相望不相闻，愿逐月华流照君。
鸿雁长飞光不度，鱼龙潜跃水成文。
昨夜闲潭梦落花，可怜春半不还家。
江水流春去欲尽，江潭落月复西斜。
斜月沉沉藏海雾，碣石潇湘无限路。
不知乘月几人归，落月摇情满江树。
</code></pre>

<h2 id="9_2">9 山居秋暝</h2>
<h4 id="_143">唐·王维</h4>
<pre><code>空山新雨后，天气晚来秋。
明月松间照，清泉石上流。
竹喧归浣女，莲动下渔舟。
随意春芳歇，王孙自可留。
</code></pre>

<h2 id="10_2">10 蜀道难</h2>
<h4 id="_144">唐·李白</h4>
<pre><code>噫吁嚱，危乎高哉！
蜀道之难，难于上青天！
蚕丛及鱼凫，开国何茫然！
尔来四万八千岁，不与秦塞通人烟。
西当太白有鸟道，可以横绝峨眉巅。
地崩山摧壮士死，然后天梯石栈相钩连。
上有六龙回日之高标，下有冲波逆折之回川。
黄鹤之飞尚不得过，猿猱欲度愁攀援。
青泥何盘盘，百步九折萦岩峦。
扪参历井仰胁息，以手抚膺坐长叹。
问君西游何时还？畏途巉岩不可攀。
但见悲鸟号古木，雄飞雌从绕林间。
又闻子规啼夜月，愁空山。
蜀道之难,难于上青天，使人听此凋朱颜！
连峰去天不盈尺，枯松倒挂倚绝壁。
飞湍瀑流争喧豗，砯崖转石万壑雷。
其险也如此，嗟尔远道之人胡为乎来哉！
剑阁峥嵘而崔嵬，一夫当关，万夫莫开。
所守或匪亲，化为狼与豺。
朝避猛虎，夕避长蛇；磨牙吮血，杀人如麻。
锦城虽云乐，不如早还家。
蜀道之难，难于上青天，侧身西望长咨嗟！
</code></pre>

<h2 id="11_2">11 梦游天姥吟留别</h2>
<h4 id="_145">唐·李白</h4>
<pre><code>海客谈瀛洲，烟涛微茫信难求；
越人语天姥，云霞明灭或可睹。
天姥连天向天横，势拔五岳掩赤城。
天台四万八千丈，对此欲倒东南倾。
我欲因之梦吴越，一夜飞度镜湖月。
湖月照我影，送我至剡溪。
谢公宿处今尚在，渌水荡漾清猿啼。
脚著谢公屐，身登青云梯。
半壁见海日，空中闻天鸡。
千岩万转路不定，迷花倚石忽已暝。
熊咆龙吟殷岩泉，栗深林兮惊层巅。
云青青兮欲雨，水澹澹兮生烟。
列缺霹雳，丘峦崩摧。
洞天石扉，訇然中开。
青冥浩荡不见底，日月照耀金银台。 
霓为衣兮风为马，云之君兮纷纷而来下。
虎鼓瑟兮鸾回车，仙之人兮列如麻。
忽魂悸以魄动，恍惊起而长嗟。
惟觉时之枕席，失向来之烟霞。
世间行乐亦如此，古来万事东流水。
别君去兮何时还？
且放白鹿青崖间，须行即骑访名山。
安能摧眉折腰事权贵，使我不得开心颜！
</code></pre>

<h2 id="12_2">12 将进酒</h2>
<h4 id="_146">唐·李白</h4>
<pre><code>君不见，
黄河之水天上来，奔流到海不复回。
君不见，
高堂明镜悲白发，朝如青丝暮成雪。
人生得意须尽欢，莫使金樽空对月。
天生我材必有用，千金散尽还复来。
烹羊宰牛且为乐，会须一饮三百杯。
岑夫子，丹丘生，将进酒，杯莫停。
与君歌一曲，请君为我倾耳听。
钟鼓馔玉不足贵，但愿长醉不复醒。
古来圣贤皆寂寞，惟有饮者留其名。
陈王昔时宴平乐，斗酒十千恣欢谑。
主人何为言少钱，径须沽取对君酌。
五花马，千金裘，
呼儿将出换美酒，与尔同销万古愁。
</code></pre>

<h2 id="13_2">13 燕歌行</h2>
<h4 id="_147">唐·高适</h4>
<pre><code>汉家烟尘在东北，汉将辞家破残贼。
男儿本自重横行，天子非常赐颜色。
摐金伐鼓下榆关，旌旆逶迤碣石间。
校尉羽书飞瀚海，单于猎火照狼山。
山川萧条极边土，胡骑凭陵杂风雨。
战士军前半死生，美人帐下犹歌舞。
大漠穷秋塞草腓，孤城落日斗兵稀。
身当恩遇恒轻敌，力尽关山未解围。
铁衣远戍辛勤久，玉箸应啼别离后。
少妇城南欲断肠，征人蓟北空回首。
边庭飘飖那可度，绝域苍茫更何有。
杀气三时作阵云，寒声一夜传刁斗。
相看白刃血纷纷，死节从来岂顾勋。
君不见沙场征战苦，至今犹忆李将军。
</code></pre>

<h2 id="14_2">14 蜀相</h2>
<h4 id="_148">唐·杜甫</h4>
<pre><code>丞相祠堂何处寻？锦官城外柏森森。
映阶碧草自春色，隔叶黄鹂空好音。
三顾频烦天下计，两朝开济老臣心。
出师未捷身先死，长使英雄泪满襟。
</code></pre>

<h2 id="15_2">15 客至</h2>
<h4 id="_149">唐·杜甫</h4>
<pre><code>舍南舍北皆春水，但见群鸥日日来。
花径不曾缘客扫，蓬门今始为君开。
盘飧市远无兼味，樽酒家贫只旧醅。
肯与邻翁相对饮，隔篱呼取尽馀杯。
</code></pre>

<h2 id="16_2">16 登高</h2>
<h4 id="_150">唐·杜甫</h4>
<pre><code>风急天高猿啸哀，渚清沙白鸟飞回。
无边落木萧萧下，不尽长江滚滚来。
万里悲秋常作客，百年多病独登台。
艰难苦恨繁霜鬓，潦倒新停浊酒杯。
</code></pre>

<h2 id="17_2">17 登岳阳楼</h2>
<h4 id="_151">唐·杜甫</h4>
<pre><code>昔闻洞庭水，今上岳阳楼。
吴楚东南坼，乾坤日夜浮。
亲朋无一字，老病有孤舟。
戎马关山北，凭轩涕泗流。
</code></pre>

<h2 id="18_2">18 琵琶行</h2>
<h4 id="_152">唐·白居易</h4>
<pre><code>浔阳江头夜送客，枫叶荻花秋瑟瑟。
主人下马客在船，举酒欲饮无管弦。
醉不成欢惨将别，别时茫茫江浸月。
忽闻水上琵琶声，主人忘归客不发。
寻声暗问弹者谁？琵琶声停欲语迟。
移船相近邀相见，添酒回灯重开宴。
千呼万唤始出来，犹抱琵琶半遮面。
转轴拨弦三两声，未成曲调先有情。
弦弦掩抑声声思，似诉平生不得志。
低眉信手续续弹，说尽心中无限事。
轻拢慢捻抹复挑，初为《霓裳》后《六幺》。
大弦嘈嘈如急雨，小弦切切如私语。
嘈嘈切切错杂弹，大珠小珠落玉盘。
间关莺语花底滑，幽咽泉流冰下难。
冰泉冷涩弦凝绝，凝绝不通声暂歇。
别有幽愁暗恨生，此时无声胜有声。
银瓶乍破水浆迸，铁骑突出刀枪鸣。
曲终收拨当心画，四弦一声如裂帛。
东船西舫悄无言，唯见江心秋月白。
沉吟放拨插弦中，整顿衣裳起敛容。
自言本是京城女，家在虾蟆陵下住。
十三学得琵琶成，名属教坊第一部。
曲罢曾教善才服，妆成每被秋娘妒。
五陵年少争缠头，一曲红绡不知数。
钿头银篦击节碎，血色罗裙翻酒污。
今年欢笑复明年，秋月春风等闲度。
弟走从军阿姨死，暮去朝来颜色故。
门前冷落鞍马稀，老大嫁作商人妇。
商人重利轻别离，前月浮梁买茶去。
去来江口守空船，绕船月明江水寒。
夜深忽梦少年事，梦啼妆泪红阑干。
我闻琵琶已叹息，又闻此语重唧唧。
同是天涯沦落人，相逢何必曾相识！
我从去年辞帝京，谪居卧病浔阳城。
浔阳地僻无音乐，终岁不闻丝竹声。
住近湓江地低湿，黄芦苦竹绕宅生。
其间旦暮闻何物？杜鹃啼血猿哀鸣。
春江花朝秋月夜，往往取酒还独倾。
岂无山歌与村笛？呕哑嘲哳难为听。
今夜闻君琵琶语，如听仙乐耳暂明。
莫辞更坐弹一曲，为君翻作《琵琶行》。
感我此言良久立，却坐促弦弦转急。
凄凄不似向前声，满座重闻皆掩泣。
座中泣下谁最多？江州司马青衫湿。
</code></pre>

<h2 id="19_2">19 李凭箜篌引</h2>
<h4 id="_153">唐·李贺</h4>
<pre><code>吴丝蜀桐张高秋，空山凝云颓不流。
江娥啼竹素女愁，李凭中国弹箜篌。
昆山玉碎凤凰叫，芙蓉泣露香兰笑。
十二门前融冷光，二十三丝动紫皇。
女娲炼石补天处，石破天惊逗秋雨。
梦入神山教神妪，老鱼跳波瘦蛟舞。
吴质不眠倚桂树，露脚斜飞湿寒兔。
</code></pre>

<h2 id="20_2">20 菩萨蛮·小山重叠金明灭</h2>
<h4 id="_154">唐·温庭筠</h4>
<pre><code>小山重叠金明灭，鬓云欲度香腮雪。懒起画蛾眉，弄妆梳洗迟。
照花前后镜，花面交相映。新帖绣罗襦，双双金鹧鸪。
</code></pre>

<h2 id="21_2">21 锦瑟</h2>
<h4 id="_155">唐·李商隐</h4>
<pre><code>锦瑟无端五十弦，一弦一柱思华年。
庄生晓梦迷蝴蝶，望帝春心托杜鹃。
沧海月明珠有泪，蓝田日暖玉生烟。
此情可待成追忆，只是当时已惘然。
</code></pre>

<h2 id="22_2">22 虞美人·春花秋月何时了</h2>
<h4 id="_156">五代·李煜</h4>
<pre><code>春花秋月何时了，往事知多少？小楼昨夜又东风，故国不堪回首月明中！
雕栏玉砌应犹在，只是朱颜改。问君能有几多愁？恰似一江春水向东流。
</code></pre>

<h2 id="23_2">23 望海潮·东南形胜</h2>
<h4 id="_157">宋·柳永</h4>
<pre><code>东南形胜，三吴都会，钱塘自古繁华，烟柳画桥，风帘翠幕，参差十万人家。云树绕堤沙，怒涛卷霜雪，天堑无涯。市列珠玑，户盈罗绮，竞豪奢。
重湖叠巘清嘉。有三秋桂子，十里荷花。羌管弄晴，菱歌泛夜，嬉嬉钓叟莲娃。千骑拥高牙。乘醉听箫鼓，吟赏烟霞。异日图将好景，归去凤池夸。
</code></pre>

<h2 id="24_2">24 桂枝香·金陵怀古</h2>
<h4 id="_158">宋·王安石</h4>
<pre><code>登临送目，正故国晚秋，天气初肃。千里澄江似练，翠峰如簇。征帆去棹残阳里，背西风，酒旗斜矗。彩舟云淡，星河鹭起，画图难足。
念往昔，繁华竞逐，叹门外楼头，悲恨相续。千古凭高对此，谩嗟荣辱。六朝旧事随流水，但寒烟衰草凝绿。至今商女，时时犹唱，后庭遗曲。
</code></pre>

<h2 id="25_2">25 江城子·乙卯二十日夜记梦</h2>
<h4 id="_159">宋·苏轼</h4>
<pre><code>十年生死两茫茫，不思量，自难忘。千里孤坟，无处话凄凉。纵使相逢应不识，尘满面，鬓如霜。
夜来幽梦忽还乡，小轩窗，正梳妆。相顾无言，惟有泪千行。料得年年肠断处，明月夜，短松冈。
</code></pre>

<h2 id="26_2">26 念奴娇·赤壁怀古</h2>
<h4 id="_160">宋·苏轼</h4>
<pre><code>大江东去，浪淘尽，千古风流人物。故垒西边，人道是：三国周郎赤壁。乱石穿空，惊涛拍岸，卷起千堆雪。江山如画，一时多少豪杰。
遥想公瑾当年，小乔初嫁了，雄姿英发。羽扇纶巾，谈笑间樯橹灰飞烟灭。故国神游，多情应笑我，早生华发。人生如梦，一尊还酹江月。
</code></pre>

<h2 id="27_2">27 登快阁</h2>
<h4 id="_161">宋·黄庭坚</h4>
<pre><code>痴儿了却公家事，快阁东西倚晚晴。
落木千山天远大，澄江一道月分明。
朱弦已为佳人绝，青眼聊因美酒横。
万里归船弄长笛，此心吾与白鸥盟。
</code></pre>

<h2 id="28_2">28 鹊桥仙·纤云弄巧</h2>
<h4 id="_162">宋·秦观</h4>
<pre><code>纤云弄巧，飞星传恨。银汉迢迢暗度，金风玉露一相逢，便胜却人间无数。
柔情似水，佳期如梦。忍顾鹊桥归路，两情若是久长时，又岂在朝朝暮暮？
</code></pre>

<h2 id="29_2">29 苏幕遮·燎沉香</h2>
<h4 id="_163">宋·周邦彦</h4>
<pre><code>燎沉香，消溽暑。鸟雀呼晴，侵晓窥檐语。叶上初阳干宿雨、水面清圆，一一风荷举。
故乡遥，何日去。家住吴门，久作长安旅。五月渔郎相忆否。小楫轻舟，梦入芙蓉浦。
</code></pre>

<h2 id="30_2">30 声声慢·寻寻觅觅</h2>
<h4 id="_164">宋·李清照</h4>
<pre><code>寻寻觅觅，冷冷清清，凄凄惨惨戚戚。乍暖还寒时候，最难将息。三杯两盏淡酒，怎敌他、晚来风急？雁过也，正伤心，却是旧时相识。
满地黄花堆积。憔悴损，如今有谁堪摘？守着窗儿，独自怎生得黑？梧桐更兼细雨，到黄昏、点点滴滴。这次第，怎一个愁字了得！
</code></pre>

<h2 id="31_2">31 书愤五首·其一</h2>
<h4 id="_165">宋·陆游</h4>
<pre><code>早岁那知世事艰，中原北望气如山。
楼船夜雪瓜洲渡，铁马秋风大散关。
塞上长城空自许，镜中衰鬓已先斑。
出师一表真名世，千载谁堪伯仲间！
</code></pre>

<h2 id="32_2">32 临安春雨初霁</h2>
<h4 id="_166">宋·陆游</h4>
<pre><code>世味年来薄似纱，谁令骑马客京华。
小楼一夜听春雨，深巷明朝卖杏花。
矮纸斜行闲作草，晴窗细乳戏分茶。
素衣莫起风尘叹，犹及清明可到家。
</code></pre>

<h2 id="33_2">33 念奴娇·过洞庭</h2>
<h4 id="_167">宋·张孝祥</h4>
<pre><code>洞庭青草，近中秋，更无一点风色。玉鉴琼田三万顷，着我扁舟一叶。素月分辉，明河共影，表里俱澄澈。悠然心会，妙处难与君说。
应念岭表经年，孤光自照，肝胆皆冰雪。短发萧骚襟袖冷，稳泛沧溟空阔。尽挹西江，细斟北斗，万象为宾客。扣舷独啸，不知今夕何夕。
</code></pre>

<h2 id="34_2">34 永遇乐·京口北固亭怀古</h2>
<h4 id="_168">宋·辛弃疾</h4>
<pre><code>千古江山，英雄无觅，孙仲谋处。舞榭歌台，风流总被雨打风吹去。斜阳草树，寻常巷陌，人道寄奴曾住。想当年，金戈铁马，气吞万里如虎。
元嘉草草，封狼居胥，赢得仓皇北顾。四十三年，望中犹记，烽火扬州路。可堪回首，佛狸祠下，一片神鸦社鼓。凭谁问，廉颇老矣，尚能饭否？
</code></pre>

<h2 id="35_2">35 菩萨蛮·书江西造口壁</h2>
<h4 id="_169">宋·辛弃疾</h4>
<pre><code>郁孤台下清江水，中间多少行人泪。西北望长安，可怜无数山。
青山遮不住，毕竟东流去。江晚正愁余，山深闻鹧鸪。
</code></pre>

<h2 id="36_2">36 青玉案·元夕</h2>
<h4 id="_170">宋·辛弃疾</h4>
<pre><code>东风夜放花千树。更吹落、星如雨。宝马雕车香满路。凤箫声动，玉壶光转，一夜鱼龙舞。 
蛾儿雪柳黄金缕。笑语盈盈暗香去。众里寻他千百度。蓦然回首，那人却在，灯火阑珊处。
</code></pre>

<h2 id="37_2">37 贺新郎</h2>
<h4 id="_171">宋·刘克庄</h4>
<pre><code>国脉微如缕。问长缨，何时入手，缚将戎主。未必人间无好汉，谁与宽些尺度。试看取，当年韩五。岂有谷城公付授，也不干，曾遇骊山母。谈笑起，两河路。
少时棋柝曾联句。叹而今，登楼揽镜，事机频误。闻说北风吹面急，边上冲梯屡舞。君莫道，投鞭虚语。自古一贤能制难，有金汤，便可无张许。快投笔，莫题柱。
</code></pre>

<h2 id="38_2">38 扬州慢·淮左名都</h2>
<h4 id="_172">宋·姜夔</h4>
<pre><code>淮左名都，竹西佳处，解鞍少驻初程。过春风十里。尽荠麦青青。自胡马窥江去后，废池乔木，犹厌言兵。渐黄昏，清角吹寒。都在空城。 
杜郎俊赏，算而今、重到须惊。纵豆蔻词工，青楼梦好，难赋深情。二十四桥仍在，波心荡、冷月无声。念桥边红药，年年知为谁生。
</code></pre>

<h2 id="39_2">39 长亭送别</h2>
<h4 id="_173">元·王实甫</h4>
<pre><code>碧云天，黄花地，西风紧，北雁南飞。
晓来谁染霜林醉？总是离人泪。
</code></pre>

<h2 id="40_3">40 朝天子·咏喇叭</h2>
<h4 id="_174">明·王磐</h4>
<pre><code>喇叭，唢呐，曲儿小腔儿大。官船来往乱如麻，全仗你抬声价。
军听了军愁，民听了民怕。哪里去辨甚么真共假？
眼见的吹翻了这家，吹伤了那家，只吹的水尽鹅飞罢！
</code></pre>

<h1 id="432">4文言文（32篇）</h1>
<h3 id="10_3">（一）必修（10篇）</h3>
<ol>
<li>《论语》十二章（“人而不仁”“朝闻道”“君子喻于义”“见贤思齐焉”“质胜文则野”“士不可以不弘毅”“譬如为山”“知者不惑”“有一言而可以终身行之着乎”“小子何莫学夫《诗》”“君子食无求饱”“克己复礼为仁”）</li>
<li>劝学（学不可以已……用心躁也）《苟子》</li>
<li>屈原列传（属平疾王听之不聪也……虽与日月争光可也）可马迁</li>
<li>谏太宗十思疏 魏征</li>
<li>师说 韩愈</li>
<li>阿房宫赋 杜牧</li>
<li>六国论 苏洵</li>
<li>答司马谏议书 王安石</li>
<li>赤壁赋 苏轼</li>
<li>项脊轩志 归有光</li>
</ol>
<h3 id="10_4">（二）选择性必修（10篇）</h3>
<ol>
<li>子路、曾皙、冉有、公西华待坐 《论语》</li>
<li>报任安书（古者富贵而名摩灭……难为俗人言也） 司马迁</li>
<li>过秦论（上) 贾谊</li>
<li>礼运（大道之行也……是谓大同）《礼记》</li>
<li>陈情表 李密</li>
<li>归去来兮辞（并序） 陶潜</li>
<li>种树郭橐驼传 柳宗元</li>
<li>石钟山记 苏轼</li>
<li>登泰山记 姚鼐</li>
<li>五代史伶官传序 欧阳修</li>
</ol>
<h3 id="12_3">（三）选修（12篇）</h3>
<ol>
<li>《老子》八章（第八章“上善若水”；第十二章“五色令人目盲”；第十五章“古之善为士者”；第二十二章“曲则全”；第二十四章“跂者不立”；第二十七章“善行无辙迹”；第三十三幸“知人者智”；第八十一章“信言不美”）</li>
<li>季氏将伐颛臾 《论语》</li>
<li>大学（古之欲明明德于天下者……壹是皆以修身为本）《礼记》</li>
<li>中庸（喜是衰乐之未发……万物育焉；博学之……人十能之，己千之）</li>
<li>《礼记》</li>
<li>《孟子》一则（敢问夫子恶乎长……则不能也）</li>
<li>逍遥游（惠子谓庄子曰……则夫子犹有蓬之心也夫）《庄子》</li>
<li>谏逐客书 李斯</li>
<li>兰亭集序 王羲之</li>
<li>滕王阁序 王勃</li>
<li>黄冈竹楼记 王禹偁</li>
<li>上枢密韩太尉书 苏辙</li>
</ol>
<h3 id="_175">古代文论选段</h3>
<ol>
<li>毛诗序（诗者，志之所之也……不知手之舞之足之蹈之也）</li>
<li>典论·论文（盖文章，经国之大业……而声名自传于后）曹丕</li>
<li>诗品序（若乃春风春鸟……故曰：“《诗》可以群，可以怨。”）钟嵘</li>
<li>与元九书（感人心者……华声，实义）白居易</li>
<li>题画（江馆清秋……独画云乎裁）郑燮</li>
<li>人间词话（词以境界为最上……自有名句；境非独谓景物也……否则谓之无境界；古今之成大事业、大学问者……恐为晏欧诸公所不许也） 王国维</li>
</ol>
<h2 id="_176">与朱元思书</h2>
<h4 id="_177">南北朝·吴均</h4>
<pre><code>风烟俱净，天山共色。从流飘荡，任意东西。自富阳至桐庐一百许里，奇山异水，天下独绝。
水皆缥碧，千丈见底。游鱼细石，直视无碍。急湍甚箭，猛浪若奔。
夹岸高山，皆生寒树，负势竞上，互相轩邈，争高直指，千百成峰。泉水激石，泠泠作响；好鸟相鸣，嘤嘤成韵。蝉则千转不穷，猿则百叫无绝。鸢飞戾天者，望峰息心；经纶世务者，窥谷忘反。横柯蔽，在昼犹昏；疏条交映，有时见日。
</code></pre>

<h2 id="_178">野望</h2>
<h4 id="_179">唐·王绩</h4>
<pre><code>东皋薄暮望， 徙倚欲何依。
树树皆秋色， 山山唯落晖。
牧人驱犊返， 猎马带禽归。
相顾无相识， 长歌怀采薇。
</code></pre>
                
                  
                
              
              
                


              
            </article>
          </div>
        </div>
      </main>
      
        
<footer class="md-footer">
  
  <div class="md-footer-meta md-typeset">
    <div class="md-footer-meta__inner md-grid">
      <div class="md-footer-copyright">
        
          <div class="md-footer-copyright__highlight">
            Copyright &copy; 2018 - 2019 iABC
          </div>
        
        powered by
        <a href="https://www.mkdocs.org">MkDocs</a>
        and
        <a href="https://squidfunk.github.io/mkdocs-material/">
          Material for MkDocs</a>
      </div>
      
        
      
    </div>
  </div>
</footer>
      
    </div>
    
      <script src="../../assets/javascripts/application.b41f3d20.js"></script>
      
        
        
          
          <script src="../../assets/javascripts/lunr/lunr.stemmer.support.js"></script>
          
            
              
                <script src="../../assets/javascripts/lunr/tinyseg.js"></script>
              
              
                <script src="../../assets/javascripts/lunr/lunr.jp.js"></script>
              
            
          
          
        
      
      <script>app.initialize({version:"1.0.4",url:{base:"../.."}})</script>
      
    
    
      
    
  </body>
</html>